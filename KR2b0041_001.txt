# -*- mode: mandoku-view; -*-
#+TITLE: 十八史略
#+DATE: 2020-05-27
#+PROPERTY: ID KR2b0041
#+PROPERTY: BASEEDITION MJSY
#+PROPERTY: JUAN 1
十八史略卷之一


前進士廬陵　曾先之　　編次
後學臨川　　陳　殷　　音釋
番易松塢　　王　逢　　點校
建陽縣丞南康何景春　捐俸刊
太古

{太古ヨリ三皇ノ頃ハ、確トシタル記錄モナク、何國モ同ジニテ、神怪ノ事ヲ傳ヘシナリ、蛇身人首、人身牛首ノ類、皆是ナリ。}

〔天皇氏〕以木德王、歲起攝提、無爲而化、兄弟十二人、各一萬八千歲、(【木德】凡色尙靑、【王】去聲、朱云、有天下者、人稱之曰王、則平聲、據其身臨天下、而言曰王、則去聲、後皆倣此、【攝提】寅也、太歲在寅曰攝提格、【無爲】上古民淳、不令而化、)〔地皇氏〕以火德王、兄弟十二人、各一萬八千歲、(【火德】凡色尙赤、)〔人皇氏〕兄弟九人、分長九州、凡一百五十世、合四萬五千六百年、(【長】張上聲、君長之也、易曰、君子體仁足以長人、【九州】冀、兗、靑、徐、揚、荊、豫、梁、雍、【世】代也、)人皇以後、有曰〔有巢氏〕構木爲巢、食木實、(○案、世紀、人皇以後、
<pb:KR2b0041_MJSY_001-001a>
有曰五龍紀、攝提紀、合熊紀、連通紀、敍命紀、相繼以治、而及于有巢、今未之及、故錄之以備參考、【爲巢】禮記集說云、聚薪柴以居也、【木實】如桃李之類也、)至〔燧人氏〕始鑽燧、敎人火食、在書契以前、年代國都不可攷、(【燧】音遂、鑽木取火、【火食】用火烹炊、【攷】古文考、)

{木德火德等ハ、五行木火土金水、相生ノ次第ニ因リシ舊說ナリ、松苗ハ五行ノ說、共ニ取ルニ足ラズト云ヘリ。
攝提ハ寅ノ歲ナリ、寅ノ歲ヲ以テ紀元ト爲セシナリ。
無爲而化、上古ハ人ガ淳樸ナレバ、何モ爲ス事ナクシテ、上ノ德ガ自然ト人人ニ及ビシナリ。
鑽燧ハ、木ヲ摩擦シテ火ヲ取ルナリ、木實ナド食ヒ居リシテ、燧人氏ニ至リテ、火ヲ取ル事ヲ發明シテ、物ヲ烹炊シテ食ヒシナリ。}

三皇

太昊伏羲氏

〔太昊伏羲氏〕風姓、代燧人氏而王、蛇身人首、始畫八卦、造書契、以代結繩之政、制嫁娶、以儷皮爲禮、結網罟敎佃漁、養犧牲以庖廚、故曰庖犧、有龍瑞、以龍紀官、號龍師、木德王、都於陳、(【風姓】姓者、統其祖考之所自出、氏者、別其子孫之所自分、後皆倣此、【八卦】乾、坤、艮、巽、震、離、坎、兌、孔安國曰、伏羲氏王天下、龍馬負圖出河、遂則其文、以畫八卦、【書契】陸氏曰、刻木而書其側、以約事也、【結繩】上古未有文字、大事則結大繩、小事則結小繩、以記之、【儷】音麗、儷對也、古者衣鳥獸皮、故以雙皮爲禮、【罟】音古、【佃漁】佃畋同、取禽獸也、漁捕魚、【犧牲】牛羊豕曰牲、犧色純者也、【庖犧】太昊又號曰庖犧、【龍師】官名皆有龍字、【都】邑有宗廟先君之主曰都、【陳】州屬河南、)庖犧崩、〔女
<pb:KR2b0041_MJSY_001-002a>
媧氏〕立、亦風姓、木德王、始作笙簧、(【媧】音瓜、伊川先生曰、婦居尊位、或云、女媧氏伏羲妹也、【笙簧】笙中金葉曰簧、嚴氏曰、笙以匏爲之、十三管列匏中、而施簧於管端、吹笙則鼓動其簧、以發聲、)諸侯有共工氏、與祝融戰、不勝而怒、乃頭觸不周山、崩、天柱折、地維缺、女媧乃鍊五色石以補天、斷鰲足以立四極、聚蘆灰以止滔水、於是地平天成、不改舊物、(【共】音恭、下同、【祝融】顓頊子、【觸】充入聲、突也、【折】音舌、【五色】靑、赤、黃、白、黑、【斷】湍上聲、據物已斷而言、則音團去聲、以我斷之而言、則音湍上聲、後倣此、【鰲】當作鼇、傳曰、背負蓬萊者、【滔水】大水也、○或問、列子湯問篇云、昔者女媧氏、鍊五色石以補天、斷鼇足以立四極、其後共工氏、與顓頊、爭爲帝、怒觸不周之山、天柱折、地維絕、故天傾西北、地不滿東南、列子之說、與史不同如何、曰、三代以前、文籍未備、事跡固所難考、然據顓頊爲黃帝之孫、祝融乃顓頊之子、女媧繼伏羲而立、則列子近是、史之不同、蓋傳習之誤與、)女媧氏沒、有〔共工氏〕〔太庭氏〕〔柏皇氏〕〔中央氏〕〔歷陸氏〕〔驪連氏〕〔赫胥氏〕〔尊盧氏〕〔混沌氏〕〔昊英氏〕〔朱襄氏〕〔葛天氏〕〔陰康氏〕〔無懷氏〕風姓相承者十五世、(【混】音魂上聲、【沌】音豚上聲、【承】繼也、【五】當作六、年歲莫知幾何、不敢强說、)
<pb:KR2b0041_MJSY_001-003a>


{八卦ハ、易ノ八卦ナリ、注ニ見ユ。
書契、書ハ文字、契ハ約ナリ、上古ハ繩ヲ結ヒテ約束ノシルシニセシヲ、始テ文字ヲ造リテ、之ニ代ヘシナリ。
儷ハ對ナリ、始テ婚姻ノ禮ヲ定メ、二對ノ皮ヲ互ニ取カハシテ禮ト爲ス。
佃ハ獵ニシテ、禽獸ヲ取リ、漁ハ魚ヲ取ルナリ。
笙ハ樂器ノ吹物ナリ、簧ハ笙ノ中ニ在ル舌ナリ、笙ヲ吹ケバ、舌ガ動キテ聲ヲ發スルナリ。
鍊五色石以補天ハ、列子ノ晉張湛ノ注ニ、五常ノ精ヲ練シテ、以テ陰陽ヲ調和シ、日月ヲシテ序ニ順ハシムト爲シ、明陸深ハ、五色ノ石ヲ練シテ、以テ昏黑ノ變ヲ通ジ、烹飪ノ宜シキヲ輔ケ、天ノ及ハザル所ヲ補フト爲セドモ、上古ハ神怪ノ事ヲ傳ヘシ故、强ヒテ解ヲ費スニ及ハズ。}

炎帝神農氏

〔炎帝神農氏〕姜姓、人身牛首、繼風姓而立、火德王、斲木爲耜、揉木爲耒、始敎畊、作蜡祭、以赭鞭鞭草木、嘗百草始有毉藥、敎人日中爲市、交易而退、都於陳、徙曲阜、傳〔帝承〕〔帝臨〕〔帝則〕〔帝百〕〔帝來〕〔帝襄〕〔帝楡〕姜姓凡八世、五百二十年、(牛首頭有角、【斲】音琢、斫也、【耜】音似、所以起土、今之耜、加鐵於其首、【揉】音柔上聲、屈木也、【耒】音雷去聲、耜柄也、【蜡祭】蜡音乍、蜡祭、十二月報田之祭、夏曰淸祀、殷曰嘉平、周曰大蜡、秦曰臘、始皇復更曰嘉平也、【赭】音者、赤色、【鞭草木】鞭記其毒、【曲阜】縣屬兗州、【帝則】【帝百】世紀作帝明帝直、【襄】世紀作哀、)

{蜡祭ハ、十二月ノ祭ニシテ、歲ノ終ニ萬物ヲ合セ聚メテ、田ニ報ユルナリ。}

黃帝軒轅氏(索隱曰、有土德之瑞、土色黃、故曰黃帝、)

〔黃帝〕公孫姓、又曰姫姓、名軒轅、有熊國君、少典子也、母見大電繞北斗樞星、感而生帝、炎帝世衰、諸侯相侵伐、軒轅乃習用干戈、以征不享、諸侯咸歸之、與炎帝戰于阪泉之野、克
<pb:KR2b0041_MJSY_001-004a>
之、(【少】去聲、【電】音殿、陰陽激曜曰電、【樞星】北斗第一星也、【干】盾也、主衞、【戈】戟屬、主刺、【不享】不來朝享之國、【阪泉】地在上谷、【克】勝也、)蚩尤作亂、其人銅鐵額、能作大霧、軒轅作指南車、與蚩尤戰於涿鹿之野禽之、遂代炎帝爲天子、土德王、以雲紀官、爲雲師、(【蚩尤】當時諸侯、蚩音齒平聲、【銅鐵額】蚩尤之顙、堅如銅鐵、【大霧】陰陽蒙冒之氣、蚩尤能爲之、以昏迷軍士、【指南車】古制不傳、至唐始定其制、車上有樓、四角刻木爲龍、又刻仙人於上、車雖回轉、手常指南、軒轅用之、以定四方示軍士、一說用子午盤針、置之於車、亦通、【涿鹿】郡屬北平、今涿州、涿音卓、【禽】擒同、【代炎帝】前云姜姓相傳八世者、據帝王世紀、及古史考之言也、此云遂代炎帝爲天子者、史記本紀之言也、二說不同、未詳孰是、或云、炎帝以火德王、故其後亦通稱曰炎帝、略通、【土德】凡色尙黃、【雲師】春官爲靑雲、夏官爲縉雲、秋官爲白雲、冬官爲黑雲、中官爲黃雲、張晏曰、因景雲之應、故以名師與官、)作舟車以濟不通、得風后爲相、力牧爲將、(【相】去聲、【將】去聲、後無音者並同帥也、)受河圖、(案全書、黃帝夢見兩龍授圖、乃齋往河洛求之、有大魚、泝流而上、魚泛白圖、帝跪受之、圖見蔡氏書傳、)見日月星辰之象、始有星官之書、師大撓占斗建作甲子、容成造曆、隷首作算數、伶倫取嶰谷之竹、制十二律筩、以聽鳳鳴、雄鳴六、雌鳴六、以黃鐘之宮生六律六呂、以候氣
<pb:KR2b0041_MJSY_001-005a>
應、鑄十二鐘、以和五音、(【撓】奴巧切、【占斗建】驗斗柄所指也、占音瞻、【嶰谷】在崑崙北、嶰音解、【十二律筩】筩音同、長短制度、詳見禮記集說、【宮】聲之長而濁者曰宮、【六律】黃鐘、太蔟、姑洗、蕤賓、夷則、無射、【六呂】太呂、夾鐘、仲呂、林鐘、南呂、應鐘、【候氣應】說見禮記集說、【十二鐘】應十二律、【五音】角、徵、宮、商、羽、)嘗晝寢、夢遊華胥之國、怡然自得、其後天下大治、幾若華胥、(【嘗】曾也、【治】去聲、朱子云、爲理物之義者平聲、爲已理之義者去聲、後皆倣此、【幾】音機、)世傳、黃帝采銅鑄鼎、鼎成、有龍埀胡髯下迎、帝騎龍上天、羣臣後宮從者七十餘人、小臣不得上、悉持龍髯、髯拔、墮弓、抱其弓而號、後世名其處曰鼎湖、其弓曰烏號、黃帝二十五子、其得姓者十四、(【上】上聲、爲行上之義者上聲、爲在上之義者去聲、後皆倣此、【從】去聲、【號】音豪、下同、【鼎湖】案全書、處州府、縉雲縣、仙都山、有鼎湖、注云、黃帝上天處、【十四】舊註未詳、不敢强說、○世紀、黃帝在位百年、)

{不享、享トハ貢ヲ致スニテ、諸侯ノ朝廷ニ來リ、貢ヲ獻セザル者ヲ云フ。
指南車ハ、古制知ラレザレドモ、常ニ南方ヲ指ス器ヲ車上ニ置クモノ、蚩尤ガ大霧ヲ起シテ、軍士昏迷セシ故、此車ヲ作リテ、方位ヲ示セシナリ。
星官之書ハ、天文ノ書ナリ。
占斗建、北斗七星ハ、常ニ囘轉シテ、十二箇月ニ其指ス所ヲ異ニスル故、其指ス所ヲウカガヒ視テ、十干十二支ヲ定メシナリ、建ハ指ス所、甲ハ甲乙丙丁ノ十干、子ハ子丑寅卯ノ十二支ナリ。
制
十二律筩、筩ハ竹筒ナリ、伶倫ト云フ人ニ命ジテ、嶰谷(地名)ノ竹ノ穴ノ厚サ均シキ者ヲ取リ、之ヲ吹テ黃鐘ノ聲ヲ定メ、鳳ノ鳴クヲ聽テ之ニ合セ、雄鳴六ヲ
聽テ、陽聲ノ六律ヲ定メ、雌鳴六ヲ聽テ、陰聲ノ六呂ヲ定メ、合セテ十二律ト爲シ、以テ陰陽ノ氣ヲ計リ、十二月ニ配セシナリ、律ハ述ナリ、陽氣ヲ述ブルナ
リ、呂ハ旅ニ同ジク、陽氣ヲ助クルナリ、宮ハ聲ノ長クシテ濁ル者ナリ。
胡髯ノ胡ハ、頸下ノ垂肉ヲ謂フ。}

五帝

少昊金天氏(少去聲、下並同、)

〔少昊金天氏〕名玄囂、黃帝之子也、亦曰靑陽、其立也鳳鳥
<pb:KR2b0041_MJSY_001-006a>
適至、以鳥紀官、(【囂】音曉平聲、一曰名摯、音至、【鳥官】如凰鳥氏、玄鳥氏之類、詳見左昭公十七年、○世紀、少昊以金德王、在位八十四年、)

顓頊高陽氏(顓音專、頊音勗、)

〔顓頊高陽氏〕昌意之子、黃帝孫也、代少昊而立、少昊之衰、九黎亂德、民神雜糅、不可方物、顓頊受之、乃命南正重、司天以屬神、火正黎、司地以屬民、使無相侵瀆、始作曆、以孟春爲元、(【九黎】黎氏九人、當時諸侯、【糅】音柔上聲、混處也、【不可方物】不可以類而求、漢郊祀志、方音倣、依也、物事也、【南正重】南當作木、木正春官、重名、少昊氏子句芒也、重平聲、【屬】音燭、下同、【火正黎】火正夏官、黎名、顓頊氏子祝融也、【爲元】歲首曰元、○世紀、顓頊以水德王、在位七十八年、)

{不可方物ハ、物事ノ類ヲ以テクラベ求ムベカラザルナリ。
屬ハ委ナリ、其事ヲ以テ之ニ委任スルナリ。}

帝嚳高辛氏(嚳音酷、)

〔帝嚳高辛氏〕玄囂之子、黃帝曾孫也、生而神靈、自言其名、代顓頊而立、居於亳、(【子】當作孫、案世紀、黃帝生玄囂、玄囂生蟜極、蟜極生帝嚳、【曾】音層、疏云、重也、後皆倣此、【亳】音薄、在今河南府偃師縣、○世紀、帝嚳以木德王、在位七十五年、)
<pb:KR2b0041_MJSY_001-007a>


帝堯陶唐氏(諡法曰、翼善傳聖曰堯、)

〔帝堯陶唐氏〕伊祁姓、或曰、名放勛、帝嚳子也、其仁如天、其知如神、就之如日、望之如雲、都平陽、(【陶唐云云】書傳、堯初爲唐侯、後爲天子都陶、故號陶唐氏、祁通作耆、放勛、放音倣、勛勳同、朱子曰、放至、勛功也、本史臣贊堯之辭、孟子因以爲堯號、【如天】言如天之涵養也、【知】智同、【如神】言如神之微妙也、【如日】言如日之照臨人、咸依就之、若葵心之傾日也、【如雲】言如雲之覆渥、人咸仰望之、若百穀之仰膏雨也、【平陽】府屬山西、)茆茨不剪、土階三等、有草生庭、十五日以前、日生一葉、以後日落一葉、月小盡、則一葉厭而不落、名曰蓂莢、觀之以知旬朔、(【等】級也、【厭】音淹、乾也、【蓂】音冥、【莢】音刧、【旬朔】十日曰旬、月一日曰朔、)治天下五十年、不知天下治歟不治歟、億兆願戴己歟、不願戴己歟、問左右不知、問外朝不知、問在野不知、乃微服游於康衢、聞童謠、曰、立我烝民、莫匪爾極、不識不知、順帝之則、(【治】平聲下鯀治同、【億兆】民也、十萬曰億、十億曰兆、【己】音紀、【在野】郊外曰野、【微服】更爲微賤之服、【康衢】路四達曰衢、五達曰康、【童謠】爾雅、徒歌曰謠、【立我云云】此贊美<pb:KR2b0041_MJSY_001-008a>之辭、言立此衆民、無非帝德、我則無所識無所知、惟順帝堯之法而已矣、)有老人、含哺鼓腹、擊壤而歌曰、日出而作、日入而息、鑿井而飮、畊田而食、帝力何有於我哉、(【哺】食在口曰哺、【擊壤】以木爲之、狀如履、側一壤於地、去三四十步、以一壤擊之、中者爲上、【日出云云】此樂道之辭、帝堯之世、君君臣臣父父子子、聖神功化之極、無一物不得其所、此可見矣、)觀
于華、華封人曰、嘻請祝聖人、使聖人壽富多男子、堯曰辭、多男子則多懼、富則多事、壽則多辱、封人曰、天生萬民、必授之職、多男子而授之職、何懼之有、富
而使人分之、何事之有、天下有道、與物皆昌、天下無道、修德就閒、千歲厭世、去而上僊、乘彼白雲、至于帝鄕、何辱之有、堯立七十年、有九年之水、使鯀治
之、九載弗績、堯老倦于勤、四嶽擧舜、攝行天下事、堯子丹朱不肖、乃薦舜於天、堯崩、舜卽位、(【華】去聲、下同、西嶽、在華州華陰縣南、【封人】掌封疆之官、【嘻】音熹、歎辭、【授】付之、【昌】盛美貌、【閒】閑同、【僊】仙同、釋名、老而不死曰仙、【水】洪水也、【鯀】音袞、崇伯名、禹父也、【載】音宰、年也、【弗績】無績功也、【四嶽】官<pb:KR2b0041_MJSY_001-009a>名、一人而總四嶽諸侯之事、【肖】音笑、賢不若父曰不肖、【舜卽位】詳見孟子、○世紀、帝堯以火德王、在位九十一年、案紀年、堯起甲辰、又甲辰終癸未、在位實一百年、)

{茅茨不剪、土階三等ハ、堯ノ宮室ノ質素ナルヲ云フ、茅ハかやナリ、茨ハ說文ニ茅ヲ以テ屋ヲ蓋フトアリ、卽チかや葺ナリ、其端ヲソロヘテ剪ル事モセズ、土ノ階ガ僅ニ三段バカリナリ。
有草生庭云云ハ、松苗曰、上古ノ小說ナリト。
立我烝民、莫匪爾極、烝ハ衆ナリ、極ハ中ナリ、中正ノ德ヲ云フ、我我衆民ヲ存立スルハ、爾ノ中正ノ德ニ非ザルナシ、我我衆民ハ、何モ智識スル所ナケレドモ、唯帝ノ法ニ順フノミナリト云フ也、詩經ノ周頌思文ノ篇ニ、此二句アリ、不識二句ハ、大雅皇矣ノ篇ニアリ。
擊壤、注ハ後世遊戲ヲ以テ解スレドモ、上古其遊戲アリシトモ覺エザレバ、唯地ヲ擊ツテ歌ヒシナラン。
華封人云云ハ、莊子ノ天地篇ニ出ヅ、松苗曰、是寓言ナリ、實事ニ非ズ、載スベカラズト。}

帝舜有虞氏(諡法曰、仁聖盛明曰舜、)

〔帝舜有虞氏〕姚姓、或曰名重華、瞽瞍之子、顓頊六世孫也、父惑於後妻、愛少子象、常欲殺舜、舜盡孝悌之道、烝烝乂不格姦、(【姚】音遙、【重】平聲、重重也、言堯旣有光華、而舜又有光華、可合於堯、故因以重華爲舜號也、【六世孫】顓頊生窮蟬、窮蟬生康敬、康敬生句芒、句芒生蟜牛、蟜牛生瞽瞍、瞽瞍生舜、【象】舜異母弟名、【孝悌】善父母曰孝、善兄弟曰悌、【烝烝乂不格姦】烝進、乂治、格至、姦惡也、言舜雖處人倫之變、而能盡以孝悌之道、事父母待其弟、使之進進以善自治、不致大爲姦惡也、)畊歷山、民皆讓畔、漁雷澤、人皆讓居、陶河濱、器不苦窳、所居成聚、二年成邑三年成都、(【歷山】鄭玄曰、在河東、【畔】田界、【雷澤】鄭玄曰、在濟陰、【陶】燒瓦器也、【河濱】皇甫謐曰、濟陰定陶西南陶丘亭是也、【苦窳】窳音愈、史注、苦麤也、窳病也、通鑒注云、不憂苦飾病、蓋言器足用也、【所居云云】史記注、聚村落也、邑與都、卽周禮所謂四井爲邑、四邑爲丘、四丘爲甸、四甸爲縣、四縣爲都是也、成聚成邑成都、言民歸舜之漸如此、孟子曰、天下之士多就之者、)堯聞之聰明、擧於畎畝、妻以二女、曰娥黃女英、𨤲降
<pb:KR2b0041_MJSY_001-010a>
于嬀汭、遂相堯攝政、放驩兜、流共工、殛鯀、竄三苗、(【畎】音鵑上聲、【妻】音砌、以女事人曰妻、【黃】書傳作皇、【𨤲降】𨤲音里平聲、理也、降下也、【嬀汭】音龜芮、嬀水名、在今河中府河東縣、出歷山入河、爾雅、水北曰汭、亦小水入大水之名、蓋兩水合流之內也、舜居於此、堯治裝、以二女下嫁之也、【放驩兜云云】放置之此、不得佗適也、驩音歡、兜音斗平聲、驩兜臣名、流遣而遠去、如水之流也、共工官名、蓋古之世官族也、殛則拘囚困苦之、竄則驅遂禁錮之、三苗國名、在江南荊揚之閒、愚案、驩兜共工、比周相黨、鯀方命圮族、治水無功、三苗侵欲崇侈、負固不服、所謂四凶、罪所當加、舜何與焉、)擧才子八元八愷、(【八元】元善也、謂伯奮、仲堪、叔獻、季仲、伯虎、仲熊、叔豹、季貍也、皆高辛氏子、春秋傳曰、舜擧之使布五敎、注云、此八人、卽稷契朱虎熊羆之倫、【八愷】愷和也、謂蒼舒、隤𣪱、檮戭、大臨、龐降、庭堅、仲容、叔達也、皆高陽氏子、春秋傳曰、舜擧之使主后土、注云、此八人、卽垂益禹皐陶之倫、)命九官、咨十二牧、(【九官】謂禹、稷、契、皐陶、垂、益、伯夷、虁、龍之職、事見舜典、【牧】養民之官曰守、曰太守、曰尹、曰刺史同、猶今之知府也、十二牧、謂冀、兗、靑、徐、揚、荊、豫、梁、雍、幽、幷、營、十二州之牧也、舜咨之、使厚有德信仁人拒姦惡也、)四海之內、咸戴舜功、(五典克從、百揆時序、四門穆穆、皆其功也、)彈五絃之琴、歌南風之詩、而天下治、詩曰、南風之薰兮、可以解吾民之慍兮、南風之時兮、可以阜吾民之財兮、時景星出、卿雲興、百工相和而歌曰、卿雲爛兮、禮縵縵兮、
<pb:KR2b0041_MJSY_001-011a>
日月光華、旦復旦兮、(【琴】絲屬、長三尺六寸六分、五絃、後加文武二絃乃七絃、【阜】厚也、【景星】亦曰德星、王者不私人以官、使賢者在位則見、【卿】與慶同、亦曰景雲、王者德至山陵、則慶雲出、【百工】百執事之人也、【和】去聲、【復】扶又切、兩也、後不音者、皆倣此、)舜子商均不肖、乃薦禹於天、舜南巡狩、崩於蒼梧之野、禹卽位、(【巡狩】孟子曰、天子適諸侯曰巡狩、巡狩者、巡所守也、詳見舜典、【蒼梧】鄒氏曰、蒼梧山名、亦曰九疑、在今道州寧遠縣南、舜陵在焉、或云、舜崩於南越蒼梧縣之野、未詳、○世紀、帝舜以土德王、在位五十載、)

{烝烝乂不格姦、烝ハ進ナリ、乂ハ治ナリ、格ハ至ナリ、姦ハ惡ナリ、舜能ク孝悌ノ道ヲ盡シテ、其
父母ニ事ヘ、且ツ其弟ヲ待セシ故ニ、父ハ頑、母ハ嚚、弟ハ傲ル如キ人ナレドモ、克ク諧クルニ孝ヲ以テシテ、漸ク進ミ自ラ治メテ、大二姦惡ノ事ヲ爲スニ至ラ
ザラシムルナリ、頑嚚ハ、左傳ニ、心德義ノ經ニ則ラザルヲ頑ト爲シ、口忠信ノ言ヲ道ハザルヲ嚚ト爲ストアリ。
苦窳ノ注ニ、通鑒注云云ハ解シ難シ、補注ニ、今本通鑒綱目注此解ナシトアリ。
五絃ノ琴ハ、舜自ラ作リテ之ヲ彈ゼシナリ、卿雲爛兮云云モ、舜ノ作リシ歌ナリ、禮ハ糺ノ誤ナリ、蓋シ禮ノ略字礼ニヨリ、糺ヲ誤リシナリ、糺ハ糾ト同ジ、繚ノ意ナリ、縵縵ハ緩ヤカナリ、卿雲ヲ形容シテ云フ。}

夏后氏

〔夏后氏禹〕姒姓、或曰名文命、鯀之子、顓頊孫也、鯀湮洪水、舜擧禹代鯀、勞身焦思、居外十三年、過家門不入、陸行乘車、水行乘船、泥行乘橇、山行乘檋、開九州、通九道、陂九澤、度九山、(【姒】音似、【命】敎也、言禹布其文敎於四海矣、故因以文命爲禹號也、【湮】音因、一作陻、塞也、【思】去聲、【陸】平地、【橇】起驕切、以板爲之、其狀如箕、㰅行泥上、【檋】音菊、以鐵爲之、其形似錐、長半寸、施之履下以上山、不蹉跌也、【陂】障也、【度】音堂入聲、言九州之道路、山澤無不平治也、)吿厥成功、舜嘉之、
<pb:KR2b0041_MJSY_001-012a>
使率百官行天下事、舜崩、乃踐位、(【吿】音谷、釋文云、上布於下、則音誥、下吿於上、則音谷、後皆倣此、【率百官】水土既平、禹以玄圭、吿成功于舜、舜善其功、遂使攝位、【踐位】詳見孟子、通鑒、禹旣卽位、國號夏、以建寅月爲歲首、色尙黑、牲用玄、以黑爲徽號、)聲爲律、身爲度、左準繩、右規矩、一饋十起、以勞天下之民、(【聲爲律】索隱曰、言禹聲音應鐘律、【身爲度】王肅曰、以身爲法度、【左準繩云云】準所以爲平、繩所以爲直、規所以爲圓、矩所以爲方、索隱曰、左所運用、堪爲人之準繩、右所擧動、必應規矩也、勞慰也、)出見罪人、下車問而泣曰、堯舜之人、以堯舜之心爲心、寡人爲君、百性各自以其心爲心、寡人痛之、(【寡人】國君自稱曰寡人、猶言寡德之人也、)古有醴酪、至禹時、儀狄作酒、禹飮而甘之、曰後世必有以酒亡國者、遂疏儀狄、(【醴酪】醴音禮、薄酒、酪音洛、醋也、【儀狄】儀姓、狄名、【疏】音疎、)收九牧之金、鑄九鼎、三足象三德、以享上帝鬼神、(【九牧】九州之牧、【九鼎】以象九州、【三德】正直、剛、柔、【以享上帝鬼神】鼎主調和供祭祀、故曰享、)會諸侯於塗山、執玉帛者萬國、(【塗山】國在壽春東北、【玉帛】諸侯執玉五玉、附庸執帛三帛、爲其會者萬國、)禹濟江、黃龍負舟、舟中人懼、禹仰天歎曰、吾受命於天、竭力
<pb:KR2b0041_MJSY_001-013a>
而勞萬民、生寄也、死歸也、視龍猶蝘蜓、顏色不變、龍俛首低尾而逝、(【江】水出茂州岷山、東流與漢水合入海、【蝘蜓】蜥蝪也、一名守宮、謂龍而無角、謂蛇而有足、蝘音偃、蜒音田上聲、【俛】俯也、)南巡至會𥡴山而崩、子〔啓〕賢、能繼禹道、禹嘗薦益於天、謳歌朝覲者、不之益而之啓、曰吾君之子也、啓遂立、(【會𥡴】音檜雞、地在紹興、通鑒、禹既渡江、再致羣臣於此、【之】適也、【啓立】說見孟子、)有扈氏無道、啓與戰于甘、(【有扈氏】扈音戶、夏同姓國、【甘】地在扶風鄠縣、說見甘誓傳文、)啓崩、子〔太康〕立、盤遊弗返、有窮后羿、(窮國、后君、羿音倪去聲、名也、非堯時射日者、)立其弟〔仲康〕、而專其政、羲和守義不服、羿假王命、命胤侯征之、(【羲和】羲氏、和氏、夏合爲一官、主曆象授時、【胤】音寅去聲、國名、○通鑒、后羿專權、羲和守義不服、故羿假仲康之命以征之、愚案、書胤征篇、文義與此不同、讀者不可不察、)仲康崩、子〔相〕立、羿逐相自立、嬖臣寒浞、又殺羿自立、相之后、有仍國君女也、方娠、奔有仍、而生〔少康〕其後少康、有田一成、有衆一旅、因夏舊臣靡、擧兵滅浞、而復禹之績、
<pb:KR2b0041_MJSY_001-014a>
(【相】去聲、下並同、【寒浞】浞音錯、后羿嬖幸之臣、寒姓浞名、○鄒氏曰、帝相立二十八年、爲浞子所滅、夏遂中絕者四十年、【娠】音申、孕也、【少】去聲、【成】十里、【旅】五百人、【靡】臣名、【復】音伏、)自少康以來、歷〔王杼〕〔王槐〕〔王芒〕〔王泄〕〔王不降〕〔王扃〕〔王厪〕至〔王孔甲〕好鬼神、事淫亂、夏德衰、天降二龍、有雌雄、陶唐氏之後、有劉累者、學擾龍、以事孔甲、賜之姓、曰御龍氏、龍一雌死、潛醢以食孔甲、復求之、累懼而逃、(【杼】音佇、少康子、【槐】音回、杼子、【芒】音亡、槐子、【泄】芒子、【不降】泄子、【扃】音坰、不降弟、【厪】音覲、扃子、【孔甲】厪子、【二】當作乘、見左傳、【累】上聲、下同、【擾】音饒上聲、應劭音柔、注云、馴也、能養得其嗜慾、【醢以食】醢音海、肉醬也、藏以爲醢、以與孔甲、【復求】孔甲既饗、而再求致龍、【逃】不能致龍、故懼而逃也、)孔甲之後、歷〔王皐、王發、王履癸〕號爲桀、貪虐、力能伸鐵鉤索、伐有施氏、有施以末喜女焉、有寵、所言皆從、爲傾宮瑤臺、殫民財、肉山脯林、酒池可以運船、糟堤可以望十里、一鼓而牛飮者三千人、末喜以爲樂、國人大崩、(【皐】孔甲子、【發】皐子、【履癸】發子、【桀】諡法、賊人多殺曰桀、【有施氏】當時諸侯、【末】通鑒、作妹、【女】去聲、以女與人曰女、有施畏桀虐、故女妹喜以悅之、【寵】<pb:KR2b0041_MJSY_001-015a>得嬖幸曰寵、【傾】當作璚、【殫】音丹、盡也、【脯】音甫、乾肉曰脯、山林皆喩其多、【堤】防也、言累糟如隄防之高、【鼓】動也、【牛飮】如牛飮水、【樂】音洛、【崩】山壞曰崩、言民心之離、猶山崩而莫之救也、)湯伐夏、桀走鳴條而死、(【走】音奏、趨向也、【鳴條】地名、在安邑西、湯與桀戰于此、)夏爲天子一十有七世、凡四百三十二年、(有與又通、後如云七十有二之類者皆倣此、○史記注、四百七十八年、未詳、)

{九州ハ、冀兗靑徐揚荊豫染雍ノ九州ナリ、舜ノ十二州ノ內、幽幷營三州ヲ省ク、九道ハ、九州ノ道路ナリ、九澤ハ、九州ノ澤ナリ、陂ハ、水ヲ蓄ヘテ決溢ナカシムルナリ、九山モ、九州ノ山ナリ、度ハはかるト訓ム、九州ノ山ヲ測リテ、表ヲ立ツルナリ。
饋ハ餉ナリ、一食ノ閒ヲ云フ。
玉帛ノ帛ハ、玉ニ薦クきぬナリ。
黃龍負舟事ハ、呂氏春秋ニ出ヅ、蝘蜓ノ注、二謂字、一本ニ皆猶ニ作ル、是ニ似タリ。
羲和守義不服云云、書經胤征ノ篇ニハ、仲康肇メテ位ニ卽キ、胤侯ニ命ジテ
六師ヲ掌ラシム、羲和其職ヲ廢シ、酒ニ沈亂シ、天紀ヲ擾ス、因テ胤侯ニ命ジテ之ヲ征セシムルニ作ル、而シテ漢孔氏傳、唐孔穎達疏ハ、羿太康ヲ廢シテ、其弟
仲康ヲ立ツト爲シ、蘇氏ハ、羲和羿ニ貳シテ、夏ニ忠ナル者、故ニ羿、仲康ノ命ヲ假リ、胤侯ニ命ジテ之ヲ征スト爲ス、是書ハ蓋シ之ニ據リシナリ、而テ宋金履
祚通鑑前編ハ、之ヲ辨ジテ曰、羿、太康ヲ河ニ距ギ、國ニ返ルヲ得ズ、河南ニ城イテ之ニ居ル、仲康其母ヲ奉ジ、河ヲ躋リテ南ス、太康崩ジテ仲康立ツ、說者多
ク羿、太康ヲ廢シテ仲康ヲ立ツトスル者、之ヲ失フ、羿ヲシテ太康ヲ廢シテ仲康ヲ立テシムル、仲康既ニ立チ、胤侯ヲシテ司馬ト爲ラシメ、而テ羿ヲ討タザル、
是羿ヲ德トスル也、太康ヲ返サザル、是兄ヲ紾ラスナリ、然ラザレバ、權羿ヨリ出ヅ、是仲康虛位ト爲リテ、而テ胤侯羿ノ黨ト爲スナリ、是ノ若キハ、則胤征ノ
書、孔子奚ゾ取ラン、仲康繼デ外ニ立チ、胤侯ニ命ジテ六師ヲ掌ラシム、其規模擧措、固ト已ニ大ニ人ニ過グル者アリ、然ルニ羲和ノ師ヲ移シテ、羿ニ加ヘザル
者、或ハ勢未可ナラザル歟、之ニ年ヲ假セバ、安ゾ羿ヲ討ツ能ハザルヲ知ランヤ、羿ノ强僭ヲ以テ、仲康ノ世ヲ終ルマデ、敢テ誰何スル莫キ者、仲康ノ賢ニシテ、胤侯ノ助アルヲ以テナリ、仲康國ヲ外ニ建ツト雖、諸侯ノ夏ヲ尊ブ、固ヨリ自若ナリ、獨リ羲和不臣ヲ以テ征ヲ受ク、而シテ夫子書ニ於テ胤征ヲ取ルナリ。
桀傾宮注、傾當作璚、璚ハ瓊ニ同ジ、赤玉ナリ。
四百三十二年、通鑑輯覽、禹丙子位ニ卽クヨリ、桀乙未南巢ニ奔ルニ至リ、四百三十九年ト爲ス。}

殷(又號商、外紀云、盤庚以後方始號殷、)

〔殷王成湯〕子姓、名履、其先曰契、帝嚳子也、母簡狄、有娀氏女、見玄鳥墮卵呑之、生契、爲唐虞司徒、封於商賜姓、(【成湯】王號也、或曰諡、蔡氏曰、武功成、故曰成湯、【契】音薛、【娀】音嵩、【玄鳥】燕也、【卵】欒上聲、【司徒】官掌邦敎、敷五典擾兆民、【商】州屬陝西、【賜姓】賜子姓也、)傳昭明、相士、昌若、曹圉、曰冥、曰振、曰微、曰報丁、報乙、報丙、主壬、主癸、主癸子天乙、是爲湯、始居亳、從先王居、(【昭明】契子、【相士】昭明子、相去聲、【昌若】相士子、【曹圉】昌若子、圉音語、【冥】曹圉子、【振】冥子、【微】振子、【報丁】微子、【報乙】報丁子、【報丙】報乙子、【主壬】報丙子、【主癸】主壬子、【亳】音薄、蔡氏曰、亳在宋州穀熟縣、今歸德府是也、案全書、相士嘗都<pb:KR2b0041_MJSY_001-016a>於此、故曰從先王居、)使人以幣聘伊尹于莘、進之夏桀、不用、(【伊尹】伊姓、尹字、名摯、【莘】音瑟平聲、國名、史記注、在汴州陳畱縣東、趙氏曰、在同州郃陽縣、未詳孰是、)尹復歸湯、桀殺諫者關龍逢、湯使人哭之、桀怒召湯、囚夏臺、已而得釋、(【復歸】說見孟子、【逢】音龐、【夏臺】獄名、疏云、周曰圜土、殷曰羑里、夏曰釣臺、秦曰囹圄、一也、【釋】解也、)湯出、見有張網四面而祝之、曰從天降、從地出、從四方來者、皆罹吾網、湯曰、嘻盡之矣、乃解其三面、改祝曰、欲左左、欲右右、不用命者、入吾網、諸侯聞之曰、湯德至矣、及禽獸、(【罹】音離、遭也、【至】極也、)伊尹相湯伐桀、放之南巢、諸侯尊湯爲天子、(【南巢】蔡氏曰、廬江六縣有居巢城、今無爲州巢縣也、桀奔於此、因以放之、【尊湯爲天子】通鑒、湯既革夏命、乃以建丑月爲正月、色尙白、牲用白、以白爲徽號、服冔冠而縞衣、)大旱七年、太史占之曰、當以人禱、湯曰、吾所爲請者民也、若必以人禱、吾請自當、遂齋戒剪爪斷髮、素車白馬、身嬰白茆、以身爲犧牲、禱于桑林之野、以六事自責曰、政不節歟、
<pb:KR2b0041_MJSY_001-017a>
民失職歟、宮室崇歟、女謁盛歟、苞苴行歟、讒夫昌歟、言未已、大雨數千里、(【太史】官、掌羲和之職、卽今之欽天監官也、【占】音瞻、【以人禱】殺人以祭、【爲請】之爲、去聲、言湯爲民請雨、【齋戒】洗心曰齋、防患曰戒、【爪】側巧切、【斷】音端上聲、【嬰】纏也、【女謁】婦女請謁、【苞苴】饋遺也、苞如今合子、苴子魚切、其藉也、)湯崩、太子〔太丁〕早卒、次子〔外丙〕立、二年崩、弟〔仲壬〕立、四年崩、太丁之子〔太甲〕立、不明、伊尹放之桐宮、居憂三年、悔過自責、尹乃奉歸亳修德、諸侯歸之、(【卒】音遵入聲、曲禮、大夫死曰卒、太丁未立而死、故亦稱卒、【不明】不明厥德、孟子曰、太甲顚覆湯之典刑、【桐宮】桐湯墓所在、伊尹營宮、放置太甲於此、【三年】太甲爲仲壬、後、故爲居憂三年、)自太甲、歷〔沃丁〕〔太庚〕〔小甲〕〔雍己〕至〔太戊〕亳有祥、桑穀共生于朝、一日暮大拱、伊陟曰、妖不勝德、君其修德、太戊修先王之政、二日而祥桑枯死、殷道復興、號稱中宗、(【沃丁】太甲子、【太庚】沃丁弟、【小甲】太庚子、【雍己】小甲弟、己音紀、【大戊】雍己弟、戊音茂、後皆倣此、【朝】音潮、【祥】孔安國曰、祥妖怪也、二木合生、不恭之罰、【拱】兩手所圍曰拱、通鑒作七日大拱、【伊陟】伊尹子、【中宗】號太戊爲中宗、)自太戊、歷〔仲丁〕〔外壬〕至〔河
<pb:KR2b0041_MJSY_001-018a>
亶甲〕避水患遷于相、(【仲丁】太戊子、通鑒、是時亳都有河決之患、乃遷都于囂、【外壬】仲丁弟、【河亶甲】亶音丹上聲、外壬之弟、【水患】河決之患、【相】去聲、州屬河東、今彰德府、)至〔祖乙〕居耿、又圮于耿、(【祖乙】河亶甲子、【耿】鄒氏曰、在河中府龍門縣、有故耿城、通鑒云、相都又有河決之害、復遷于耿、【圮】音皮上聲、河水所毀曰圮、)歷〔祖辛〕〔沃甲〕〔祖丁〕〔南庚〕〔陽甲〕至〔盤庚〕自耿復遷于亳、殷道復興、(【祖辛】祖乙子、【沃甲】祖辛子、【祖丁】沃甲子、【南庚】沃甲子、【陽甲】南庚弟、【盤庚】陽甲弟、)自盤庚、歷〔小辛〕〔小乙〕至〔武丁〕夢得良弼、曰說、說爲胥靡、築于傅巖、求得之、立爲相、武丁祭湯、有飛雉、升鼎而雊、武丁懼而反己、殷道復興、號稱高宗、(【小辛】盤庚弟、【小乙】小辛弟、【武丁】小乙子、【弼】輔也、【說】音悅、下同、臣名、姓傅、【爲胥】之爲去聲、【傅巖】案、傅巖在陝州虞虢之界、嘗有㵎水壞道、使胥靡刑人築之、說賢而隱、代築以供食、高宗使人求說、至此而得之、孟子曰、傅說擧於版築之閒、是也、【相】去聲、【雉】野雞、【雊】音構、嗚也、【反己】思道、猶孟子所謂反其仁之類、己音紀、)自武丁、歷〔祖庚〕〔祖甲〕〔廩辛〕〔庚丁〕至〔武乙〕無道、爲偶人、謂之天神、與之博、令人爲行、天神不勝、乃僇辱之、爲革囊盛血、仰射之、命曰射天、出獵、爲
<pb:KR2b0041_MJSY_001-019a>
暴雷震死、(【祖庚】高宗子、【祖甲】祖庚弟、【廩辛】祖甲子、【庚丁】祖甲次子、【武乙】庚丁子、【偶人】以土木爲人曰偶人、【博】局戲曰博、【爲行】之爲、【爲暴】之爲、並去聲、【行】代行博釆、【革囊】革皮、囊袋也、【盛】音成、下同、【射】音石、下同、釋音云、凡泛而言射、則音麝、指物而射、則音石、【震死】以其非命、故不稱崩、)歷〔太丁〕〔帝乙〕至〔帝辛〕名受、號爲紂、(【太丁】武乙子、【帝乙】太丁子、【帝辛】帝乙子、【受】通鑒作受德、【紂】諡法、殘義損善曰紂、)資辯捷疾、手挌猛獸、智足以拒諫、言足以飾非、始爲象箸、箕子歎曰、彼爲象箸、必不盛以土簋、將爲玉杯、玉杯象箸、必不羹藜藿、衣短褐、而舍茆茨之下、則錦衣九重、高臺廣室、稱此以求、天下不足矣、(【挌】音格、擊也、【象箸】象牙箸也、象獸名、長鼻長牙、生南越、其牙可作器、箸音除去聲、【箕子】箕國、子爵、紂諸父也、【土簋】簋內圓外方、以盛黍稷、土簋瓦器、【將】音漿、【藜藿】藜野菜、藿豆葉、【衣】去聲、著也、【褐】毛布曰褐、【九重】謂宮闕深也、重平聲、【臺】築土爲臺、【稱】去聲、)紂伐有蘇氏、有蘇以妲己女焉、有寵、其言皆從、厚賦稅、以實鹿臺之財、盈鉅橋之粟、廣沙丘苑臺、以酒爲池、懸肉爲林、爲長夜之飮、百姓怨望、諸侯有畔者、紂乃重刑辟、爲銅柱以膏塗
<pb:KR2b0041_MJSY_001-020a>
之、加於炭火之上、使有罪者緣之、足滑跌墜火中、與妲己觀之大樂、名曰炮烙之刑、淫虐甚、庶兄微子數諫、不從、去之、比干諫、三日不去、紂怒曰、吾聞聖人之心有七竅、剖而觀其心、箕子佯狂爲奴、紂囚之、殷大師、持其樂器祭器奔周、(【妲】丹入聲、【己】音紀、【女】去聲、【縣】懸同、【畔】叛同、背也、【辟】音平入聲、法也、【膏】油也、【跌】音迭、【樂】音洛、【炮烙】音庖洛、炮炙、烙燒也、【庶兄】妾母所生曰庶、【微子】微國、子爵、名啓、【數】音朔、【比干】紂諸父、王子也、【竅】苦弔切、孔也、【剖】普口切、刳也、【箕手佯狂爲奴】古人奴婢、皆以罪人爲之、箕子因諫得罪而遭囚、故爲奴、○愚案、微子去之、欲存宗祀、比干死爭、欲悟君心、箕子佯狂、意猶規諫、跡雖不同、爲仁一也、【大師】微子、【周】文王所封之國、○鄒氏曰、案論語言、微子去之、是不仕於王朝而遯耳、初不言其歸周也、夫以商主同父之兄、而自歸於周、是忘君辱身、而先亡其宗國矣、微子其肯爲之乎、)周侯昌、及九侯、鄂侯、爲紂三公、紂殺九侯、鄂侯爭、幷脯之、昌聞而歎息、紂囚昌羑里、昌之臣散宜生、求美女珍寶進、紂大悅、乃釋昌、昌退而修德、諸侯多叛紂歸之、昌卒、子發立、率諸侯伐紂、紂敗于牧野、衣寶玉自焚死、殷亡、
<pb:KR2b0041_MJSY_001-021a>
(【昌】文王、【三公】太師太傅太保曰三公、漢襲秦以丞相御史太尉爲三公、後以大司馬大司徒大司空爲三公、復置師傅保、在三公上、光武二十七年詔、司徒司空並去大字、改大司馬爲大尉、一也、【爭】諍同、諫止也、【脯】焟乾其肉、【羑】音酉、【散宜生】散氏、宜生名、【牧野】在紂都朝歌之南、【衣】去聲、)箕子後朝周、過故殷墟、傷宮室毀壞生禾黍、欲哭不可、欲泣則爲近婦人、乃作麥秀之歌曰、麥秀漸漸兮、禾黍油油兮、彼狡童兮、不與我好兮、殷民聞之皆流涕、(【朝周】案史記、武王旣克殷、乃封箕子於朝鮮、而不臣、今曰朝周、猶左氏所謂於周爲客者也、【墟】去聲、【禾黍】禾五穀總名、黍苗似蘆穗黑色、實圓重、俗謂曰糯粟、【欲泣云云】泣者淚下而不敢發聲、近婦人所爲、【漸漸】漸當作𦾶、麥秀貌、【油油】盛貌、【狡童】史記云、紂也、【好】如字、善也、)殷爲天子三十一世、六百二十九年、(九、通鑒作八、案、紀年、殷有天下、實六百四十五年、)

{見玄鳥墮卵呑之、玄鳥ハ燕ナリ、詩經商頌玄鳥ノ詩ニ、天命㆓玄鳥㆒、降而生㆑商トアリ、毛傳ニ、契ノ母簡狄、春分玄烏至ルノ日ヲ以テ、郊禖ニ祈リテ契ヲ生ムト爲ス、禖ハ、天子子ヲ求ムル祭ノ名ナリ、史記ニ、玄鳥墮㆓其卵㆒、簡狄取呑㆑之、固孕生㆑契ニ作リ、鄭玄ノ箋ハ之ニ據ル、是書亦史記ニ從ヒシナリ。
剪爪斷髮、通鑑輯覽評ニ曰、舊說身犧牲ト爲シ、爪ヲ剪リ髮ヲ斷ツ、聖人爲ス所ニ非ズ、殊ニ據ルニ足ラズト。
外丙立二年、仲壬立四年、輯覽曰、孟子、外丙二年、仲壬四年、史記以テ卽位二年四年崩ト爲シ、趙岐孟子注並ニ同ジ、程子謂、古人歲ヲ謂テ年ト爲ス、湯崩ズル時、外丙二歲、仲壬四歲、惟太甲差〻長
ズ、故ニ之ヲ立ツト、胡氏皇王大紀之ヲ辨ズル尤モ詳カナリ、邵子經世書、甲子ヲ以テ之ヲ推スニ、太甲戊申ニ立チ、直ニ湯ノ丁未ニ接シ、中閒亦並ニ六年ノ缺
ナシ、則外丙二年、仲壬四年、是生年、俗所謂年幾歲ノ如キノミ、正位ノ年ニ非ザル、更ニ疑義ナシト、是書亦史記ニ從フノミ。
桑穀ノ桑ハ、くはノ木、穀ハ楮ナリ、かぢノ木。
胥靡ハ、刑ノ名、胥ハ相ナリ、靡ハ從ナリ、相從ヒ輕刑ニ坐スルナリ。
鹿臺沙丘ハ、臺名、鉅橋ハ倉名。
三十一世六百二十九年、輯覽、二十八王、十六世、合六百四十四年ニ作ル、外丙仲壬ヲ除ク、之ヲ加フレバ三十主タリ。}

周

〔周武王〕姫姓、名發、后稷之十六世孫也、后稷名棄、棄母曰姜嫄、爲帝嚳元妃、出野見巨人跡、心欣然踐之、生棄、以爲不祥、棄之隘巷、馬牛避不踐、徙置山林、適會林中多人、遷之冰
<pb:KR2b0041_MJSY_001-022a>
上、鳥覆翼之、以爲神、遂收之、兒時屹如巨人之志、其游戲好種樹、及成人、能相地之宜、敎民稼穡、興於陶唐虞夏之際、爲農師、封于邰、別其姓、號后稷、卒、(【棄】初欲棄之、故名曰棄、【姜嫄】嫄音原、姜姓、嫄名、有邰氏女也、【踐】蹋也、【隘】烏拜切、狹也、【覆】音否去聲、【爲神】朱子曰、無人道而生子、故棄之、而有此異也、故復收之、【屹】音垠入聲、卓立貌、【好】去聲、【樹】猶植也、【稼穡】種曰稼、斂曰穡、【邰】音台、朱子曰、在京兆府武功縣、【別】音編入聲、【號】史記、號曰后稷、別姓姫氏、)子不窋立、(【窋】之出切、)夏
后氏政衰、不窋失其官、奔戎狄之閒、不窋卒、子鞠立、鞠卒、子公劉立、復修后稷之業、務畊種、百姓懷之、公劉卒、子慶節立、國於豳、歷皇僕、參弗、毀隃、
公非、高圉、亞圉、公叔鉏、至古公亶父、獯鬻攻之、去豳、渡漆沮、踰梁山、邑於岐山下居焉、豳人曰、仁人也、不可失、扶老攜幼以從、他旁國皆歸之、(【奔戎狄云云】西夷曰戎、北夷曰狄、案全書、今慶陽府安化縣、有不窋城、【豳】音彬、州屬陝西、今作邠、公劉居之、慶節因焉、【皇僕】慶節子、【參弗】通鑒作差弗、皇僕子、【毀隃】差弗子、【公非】毀隃子、【高圉】公非子、【亞圉】高圉子、【公叔鉏】鉏通鑒作祖、亞圉子、【古公】號、【亶父】<pb:KR2b0041_MJSY_001-023a>名、公叔祖子也、父音甫、後凡係人名地名者皆倣此、【獯鬻】音熏育、【漆沮】沮音取平聲、水經漆水出扶風杜陽縣、程氏曰、杜陽今岐山普閏縣之地、亦漢漆縣之境、其水入渭、在涇水之上、非禹貢之漆水也、【梁山】在岐山縣、【岐山】徐廣曰、山在扶風美陽西北、其南有周原、皇甫謐曰、邑於周地、故始改國曰周、【豳人云云】說見孟子、所謂狄人卽獯鬻也、)古公長子太伯、次虞仲、其妃太姜、生少子季歷、季歷娶太任生昌、有聖瑞、太伯虞仲、知古公欲立季歷以傳昌、乃如荊蠻、斷髮文身、以讓季歷、(【虞仲】又曰仲雍、【太姜】姜姓女、【季歷】又曰公季、【娶太任】摯任氏女、【聖瑞】史記注、季秋甲子、赤爵銜丹書、止昌舍、是也、【如荊蠻】如亡去也、荊者楚之舊號、蠻者南夷之名、正義曰、太伯奔吳、所居城、在蘇州北常州無錫縣界梅里村、其城及家見存、而云如荊蠻者、楚滅越、其地屬楚、秦滅楚、其地屬秦、秦諱楚、故通號吳越之地爲荊、及北人書史、又加云蠻、【斷】端上聲、【文身】刻其身而涅之、【讓季歷】語錄曰、太伯逃必之荊蠻、斷髮文身者、蓋不示以不可立、則王季之心不安、其位未定、終無以仁天下、遂父志而成其遠者大者、太伯之讓、上以繼大王之志、下以成王季之業、無非爲天下之公、而不爲一身之私、宜夫、孔子之稱其至德也已矣、)古公卒、公季立、公季卒、昌立、爲西伯、西伯修德、諸侯歸之、虞芮爭田、不能決、乃如周、入界見畊者皆遜畔、民俗皆讓長、二人慙、相謂曰、吾所爭周人所恥、乃不見西伯而還、俱讓其田不
<pb:KR2b0041_MJSY_001-024a>
取、漢南歸西伯者四十國、皆以爲受命之君、三分天下、有其二、(【西伯】紂命文王、爲西方諸侯之長、得專征伐、故稱西伯、【虞芮】二國名、虞在今陝州平陸縣、芮在今同州馮翊縣、傳曰、虞芮之君、相與爭田、久而不平、乃相謂曰、西伯仁人也、盍往質焉、乃相與朝周、【長】音張上聲、【漢】水出興元府番冢山、至漢陽軍大別山入江、【有其二】天下九州、歸文王者六州、惟靑、兗、冀、尙屬紂耳、)有呂尙者、東海上人、窮困年老、漁釣至周、西伯將獵、卜之、曰、非龍非彲、非熊非羆、非虎非貔、所獲霸王之輔、果遇呂尙於渭水之陽、與語大悅曰、自吾先君太公曰、當有聖人適周、周因以興、子眞是耶、吾太公望子久矣、故號之曰太公望、載與俱歸、立爲師、謂之師尙父、(【呂尙】呂氏、尙名、姜姓、【東海】全書作東河、在冀州、【至周】皇甫士安曰、太公欲隱東海、聞文王善養老、遂入釣于周、以干文王、【將】音漿、下並同、【彲】音螭、神獸、【熊】獸、似豕、【羆】音碑、獸、似熊而長頭高脚、【虎】猛獸、說文云、山獸之君也、【貔】音毘、猛獸、【渭水】出渭州渭源縣鳥鼠山、至同州馮翊縣、入河陽水北也、【耶】語、助辭、後不音、讀者可以意詳、【尙父】父音甫、通鑒注、謂可尙可父、天子師也、)西伯卒、子發立、是爲〔武王〕東觀兵至於盟津、白魚入王舟中、王俯取以祭、旣渡、有火自
<pb:KR2b0041_MJSY_001-025a>
上復于下、至于王屋、流爲烏、其色赤、其聲魄、是時諸侯不期而會者八百、皆曰、紂可伐矣、王不可、引歸、(【觀兵】示兵威也、觀音貫、【盟】孟同、在孟州河陽縣、【白魚】馬融曰、魚者介鱗之物、兵象也、白者殷家之正色、入王舟、是殷命歸周之兆也、【復】音伏、【王屋云云】馬曰、王屋王所居屋、流行也、魄然安定意也、鄭玄云、烏有孝德、武王卒父大業、故鳥瑞臻、赤者周之正色也、或曰、王屋山名、在河南北五里、【引歸】還師、有未知天命之語、○案、書傳、蔡云、孔氏以爲武王十一年觀兵、十三年伐紂、武王觀兵、是以臣脅君也、程子曰、此事閒不容髮、一日天命未絕、則是君臣、當日而絕、則爲獨夫、豈有觀兵而後伐之哉、司馬遷作周本紀、因亦謂觀兵而後伐紂、訛謬相承、展轉左驗、後世儒者、遂謂實然、而使武王蒙千百年脅君之惡、嗚呼惜哉、)紂不悛、王乃伐紂、載西伯木主以行、伯夷叔齊叩馬諫曰、父死不葬、爰及干戈、可謂孝乎、以臣弑君、可謂仁乎、左右欲兵之、太公曰義士也、扶而去之、(【不悛】不改過也、悛音筌、【木主】神主、【伯夷叔齊】姓墨、伯者居長之稱、名允、字公信、諡曰夷、叔其弟也、名智、字公達、諡曰齊、孤竹君二子也、【弑】大逆曰弑、【兵】猶殺也、○武王太公之心、恐一時之無君、伯夷叔齊之心、恐萬世之無君、此義蓋並行而不相悖也、)王旣滅殷爲天子、追尊古公爲太王、公季爲王季、西伯爲文王、天下宗周、(通鑒、武王既勝殷、乃改正朔以建子月爲正月、色尙赤、牲用騂、以赤爲徽號、朝燕服冕而玄衣、)
<pb:KR2b0041_MJSY_001-026a>
伯夷叔齊恥之、不食周粟、隱於首陽山、作歌曰、登彼西山兮、采其薇矣、以暴易暴兮、不知其非矣、神農虞夏、忽焉沒兮、我安適歸矣、于嗟徂兮、命之衰矣、遂餓而死、(【首陽山】在河中府河東縣南、【薇】似蕨而差大、有芒而味苦、可食、【適】音的、【于】吁同、【徂】周語作殂死也、【餓而死】謂不食祿而終其身、非饑餓而死也、)武王崩、太子誦立、是爲〔成王〕成王幼、周公位冢宰攝政、管叔蔡叔流言曰、公將不利於孺子、與武庚作亂、武庚者、武王所立紂子祿父、爲殷後者也、周公東征誅武庚管叔、放蔡叔、王長周公歸政、(【幼】年十三而卽位、【周公】武王弟、名旦、【冢宰】官掌邦治、統百官、均四海、【管叔蔡叔】管叔鮮、蔡叔度、皆武王弟、旣克殷、使之監於殷、【孺子】孺稚也、謂成王、【誅武庚云云】事見書金縢諸篇、【長】音張上聲、【歸改】史記、成王長能聽政、周公歸政於成王、成王臨朝、周公北面就臣位、)初武王作鎬京、謂之宗周、是爲西都、將營洛邑、未果、王欲如武王之志、召公遂相宅、周公至洛築王城、是爲東都、以洛爲天下中、四方入貢道里均也、王
<pb:KR2b0041_MJSY_001-027a>
居
西都、而朝會諸侯於東都、周公召公、相成王爲左右人、自陝以西、召公主之、自陝以東、周公主之、交趾南有越裳氏、重三譯而來、獻白雉、曰、吾受命國之黃
耇、天無烈風淫雨、海不揚波三年矣、意者中國有聖人乎、周公歸之王、薦于宗廟、使者迷歸路、周公錫以輧車五乘、皆爲指南之制、使者載之、由扶南林邑海際、
朞年而至國、故指南車常爲先導、示服遠人而正四方、(【初】凡言初者、因此年之事、而推其所由始也、後凡云先是者、亦倣此、【鎬京】在豐邑東二十五里、鎬音皓、王都曰京、【召公】名奭、召音邵、【相】去聲、【東都】案、書傳、洛水出商州洛南縣家領山、至鞏縣入河、王城在其北、曰洛陽、其地前直伊闕、後據邙山、左瀍右㵎、洛水貫其中、以象天漢、武王欲營都邑、而未成、成王遂卒其志而營之、後云郟鄏、卽此地也、餘見召誥傳文、【貢】下供於王曰貢、【左】佐同、【陝】音閃、州屬河南、【越裳氏】漢地理、交趾郡本南粵之地、武帝元鼎六年置、越裳之國又在其南、【重三譯】重平聲、譯音亦、通兩番之語者曰譯、重三譯者、過三國也、【獻】者下獻上之名也、【曰】使者言、【黃耇】耇音苟、老人髮白復黃、面色常垢、故曰黃耇、【烈風淫雨】暴風曰烈、大雨曰淫、【有聖人乎】以上乃黃耇之言、【錫】賜也、【輧】音駢、車有四面屛蔽曰輧車、【乘】去聲、【扶南】國在南蠻、【林邑】亦南蠻國、【朞年】歲一周曰朞、【常爲】之爲去聲、【導】引也、)
<pb:KR2b0041_MJSY_001-028a>
成王崩、子〔康王釗〕立、成康之際、天下安寧、刑錯四十餘年不用、(【釗】音昭、【刑錯】錯措同、道隆德盛、民不犯刑、)康王崩、子〔昭王瑕〕立、昭王南巡狩至楚、以膠舟載之、溺不返、(【膠舟】正義曰、昭王德衰、南征濟漢、船人惡之、以膠船進王、王御船至中流、膠液船解、膠音交、【溺】音匿、)子
〔穆王滿〕立、有造父者、以善御幸於王、得八駿馬遊行天下、將皆有車轍馬跡、王西巡、世傳、王以此時、觴西王母瑤池上、樂而忘歸、徐偃王作亂、造父御王、
長驅歸救亂、吿楚伐徐、徐敗、王將征犬戎、祭公謀父諫曰、先王耀德不觀兵、王不聽征之、得四白狼四白鹿以歸、自是荒服不至、諸侯不睦、(【造】音操、【幸】得寵曰幸、【八駿馬】曰絕地、曰翻羽、曰奔霄、曰超景、曰踰輝、曰超光、曰騰霧、曰挂翼、【轍】車跡曰轍、【西王母】仙傳拾遺、又號金母元君、【瑤池】在崑崙、【樂】音洛、【偃王】東方諸侯徐子也、嬴姓、僭稱曰王、【吿】通鑒作命、【犬戎】西夷名、【祭】音債、【謀父】韋昭曰、祭畿內之國、周公之後、王卿士、謀父字也、【觀】音貫、【狼】似犬銳頭、白頬、高前、廣後、【荒服】要服之外曰荒服、見禹貢、)崩、子〔共王繄扈〕立、崩、子〔懿王囏〕立、崩、弟〔孝王辟方〕立、崩、
<pb:KR2b0041_MJSY_001-029a>
子〔夷王燮〕立、下堂而見諸侯、楚始僭稱王、(【共】音恭、【繄】於兮切、【囏】古文艱、【辟】音壁、【燮】音纖入聲、)夷王崩、子〔厲王胡〕立、無道、暴虐侈傲、得衞巫使監國人之謗者、以吿則殺之、道路以目、王喜曰、吾能弭謗矣、或曰、是障也、防民之口、甚於防川、水壅而潰、傷人必多、王弗聽、於是國人相與畔、王出奔彘、二相周召共理國事、曰共和者十四年、而王崩于彘、(【監】平聲、察也、【以目】史記、王行侈傲、國人謗王、王怒使衞巫監之、巫以謗者吿、王卽殺之、故國人莫復敢言、道路閒惟以目相盻而已、【弭】音美、止也、【潰】音回去聲、旁決也、【彘】音滯、縣屬河東、今霍邑縣、【相】去聲、【周召】召音邵、下同、非周公旦召公奭、自二公之後、凡輔相周室者、皆通稱曰周召、【共】如字、)子〔宣王靜〕立、任賢使能、有召穆公、方叔、尹吉甫、仲山甫等、爲政於內外、(召穆公名虎、出平淮夷、方叔南征荊蠻、尹吉甫北伐玁狁、仲山甫以補袞職、)王化復行、周室中興焉、崩、子〔幽王宮涅〕立、初夏后氏之世、有二龍降于庭、曰予襃之二君、卜藏其𣺶、歷夏殷莫敢發、周人發之、𣺶化爲黿、
<pb:KR2b0041_MJSY_001-030a>
童
妾遇之而孕、生女、棄之、宣王時有童謠、曰檿弧箕服、實亡周國、適有鬻是器者、宣王使執之、其人逃、於道見棄女、哀其夜號而取之、逸於襃、至幽王之時、襃
人有罪、入是女於王、是爲襃姒、王嬖之、襃姒不好笑、王欲其笑、萬方不笑、故王與諸侯約、有寇至、則擧烽火、召其兵來援、乃無故擧火、諸侯悉至、而無寇、
襃姒大笑、王廢申后及太子宜臼、以襃姒爲后、其子伯服爲太子、宜臼奔申、王求殺之、弗得、伐申、申侯召犬戎攻王、王擧烽火徵兵、不至、犬戎殺王驪山下、(【涅】音年、入聲、【襃】國在襃城、【𣺶】音俟平聲、韋昭曰、龍所吐沫𣺶、龍之精氣也、【黿】音元、史記注作蚖、謂蜥蜴也、【孕】音盈去聲、【棄之】不夫而育、故棄之、【檿弧箕服】檿音掩、弧音胡、韋昭云、山桑曰檿、弧弓也、箕竹名、服矢房也、【鬻】音育、賣也、【號】音豪、【逸】匿也、【嬖】愛也、【萬方】多方以誘其笑、【烽】邊火曰烽、有急則於高處擧之、以爲號、【援】音院、救也、【奔申】姜姓國、宜臼母家、地在鄧州信陽軍之境、【徵】召也、【驪山】在華州渭南縣、古驪戎所居、故曰驪、)諸侯立宜臼、是爲〔平王〕以西都逼於戎、
<pb:KR2b0041_MJSY_001-031a>
徙居東都王城、時周室衰微、諸侯强幷弱、齊楚秦晉始大、平王之四十九年、卽魯隱公之元年、其後孔子修春秋始此、(【幷】併同、後不音者皆倣此、【周室衰微】通鑒曰、四國更征伐、天子不能制、○蘇氏曰、周之失計、未有如東遷之謬也、自平王而至于亡、非有大無道者也、顯王之神聖、諸侯服享、然終以不振、則東遷之過也、昔武王克商、遷九鼎于洛邑、成王周公增營之、周公既沒、君陣、畢公更居焉、以重王室而已、非有意於遷也、今夫富民之家、遺子孫者、田宅而已、不幸而有敗、雖乞假而生可也、然終不敢議田宅、今平王擧文武成康之業而棄之、此一敗而粥田宅者也、夏商之王、皆五六百年、而後王之敗、皆不減幽厲、然至於桀紂而後亡、其未亡也、天下宗之、不如東周之名存而實亡者、則不粥田宅之效也、商雖有遷、避水患也、非避寇也、其避寇而遷者、未有不亡、雖不卽亡、未有能復振者也、【春秋始此】春秋魯史記之名也、孔子以平王東遷、命令改敎不行於天下、故不得不因而修之、以示襃貶之法也、)平王崩、太子之子〔桓王林〕立、崩、子〔莊王佗〕立、崩、子〔釐王胡齊〕立、齊桓公始霸、(【太子】洩父、【佗】音駝、【釐】音煕、【霸】持諸侯之權曰霸、)釐王崩、子〔惠王閬〕立、崩、子〔襄王鄭〕立、晉文公始霸、(【閬】音浪、)襄王崩、子〔頃王壬匡〕立、崩、子〔匡王班〕立、崩、弟〔定王瑜〕立、楚莊王使人問鼎輕重、王孫滿卻之、(【頃】音傾、【卻】却同、退也、後不音者皆倣此、有在德不在鼎、及鼎之輕重不可問也之語詳見<pb:KR2b0041_MJSY_001-032a>左宣三年、)定
王崩、子〔簡王夷〕立、吳始僭稱王、簡王崩、子〔靈王泄心〕立、孔子生於其時、靈王崩、子〔景王貴〕立、崩、子〔悼王猛〕立、庶弟子朝弑之、晉人攻子朝、
而立〔敬王丐〕孔子歿於其時、敬王崩、子〔元王仁〕立、崩、子〔貞定王介〕立、崩、子〔哀王去疾〕立、弟〔思王叔帶〕襲弑之而自立、少弟〔考王嵬〕又攻殺
思王而自立、崩、子〔威烈王午〕立、晉〔趙〕氏〔魏〕氏〔韓〕氏始侯、周自東遷以來、及是二十世而愈微、諸侯用兵爭强、號爲戰國、(【朝】音潮、【丐】音緬、王猛母弟、【歿】音沒、卒也、【去】上聲、【襲】掩其不備曰襲、【嵬】音外平聲、○司馬温公資治通鑒始此、愚案、公曰、天子之職莫大於禮、禮莫大於分、分莫大於名、夫晉大夫暴滅其君、剖分晉國、天子既不能討、又寵秩之、使列於諸侯、是區區之名分、復不能守、而併棄之也、先王之禮、於斯盡矣、温公編鑒而始於此者、其亦春秋之意歟、)威烈王崩、子〔安王驕〕立、齊〔田〕氏始侯、安王崩、子〔烈王喜〕立、崩、弟〔顯王扁〕立、諸俟皆僭稱王、顯王崩、子〔愼靚王定〕立、崩、子〔赧王延〕立、五十九年、與諸
<pb:KR2b0041_MJSY_001-033a>
侯約從攻秦、秦昭王攻周、赧王奔秦、頓首受罪、盡獻其邑、秦受獻、而歸赧王於周、以卒、周爲天子三十七世、初夏亡、九鼎遷殷、殷亡遷周、成王定鼎於郟鄏、卜曰、傳世三十、歷年七百、至是乃過其歷、凡八百六十七年、(【扁】音匾、【靚】音淨、【赧】奴板切、【從】音蹤、合兵曰從、【頓首】頭叩地曰頓首、【郟】音夾、【鄏】音辱、【歷】數也、○司馬温公曰、周自平王東遷、日以衰微、至於戰國、又分而爲二、其土地人民、不足以比强國之大夫、然天下猶尊之以爲王、守文武之宗祧、綿綿然久而不絕、其故何哉、植本固、而源深且遠故也、昔周之興也、禮以爲本、仁以爲源、自后稷以來至於文武成康、其講禮也備矣、其施仁也深矣、民習於耳目浹於骨髓、雖後世微弱、其民將有陵慢之心、則畏先王之禮而不敢爲、將有離散之心、則思先王之仁而不忍去、此其所以享國長久之道、不然以區區數邑、處於七暴國之閒、一日不可存、況於數十年乎、)

{出野見巨人跡云云ハ、詩大雅生民篇ノ首章ニ、厥初生㆑民、時維姜嫄、生㆑民如㆑何、克禋克祀、以弗㆑無㆑子、履㆓帝武㆒敏歆云云、又其三章ニ、誕寘㆓之隘巷㆒、牛羊腓㆓字之㆒、誕寘㆓之平林㆒、會伐平林、誕寘㆓之寒冰㆒、鳥覆㆓翼之㆒、
鳥乃去矣、后稷呱矣、トアリ、毛傳ニ、禋ハ敬ナリ、弗ハ去ナリ、子ナキヲ去リテ、子アルヲ求ムルナリ、玄鳥至ル日、郊禖ニ祠リ、天子親ラ往ク、武ハ迹ナ
リ、姜嫄、帝嚳ノ迹ヲ踐ミ、後ニ隨ヒ行シナリ、敏ハ疾ナリ、祀ヲ行フ齊敬ニシテ疾速ナリ、歆ハ饗ナリ、祭リテ神ノ之ヲ饗ルヲ謂フ、其隘巷等ニ置シハ、天ノ
后稷ヲ生ム、之ヲ人ニ異ニシ、其靈ヲ顯ハスヲ欲ス、故ニ天意ヲ承テ、之ヲ天下ニ異ニス、既ニ腓字等ノ天異アルヲ知リ、往テ之ヲ收取セシナリト爲ス、而史記
ハ大抵本文ノ如ク、鄭箋モ亦敏ハ拇ナリ、郊禖ヲ祀ル時、姜嫄上帝大神ノ迹ノ拇指ノ處ヲ踐ムト爲ス、是書ハ全ク史記ニ據リシナリ。
有聖瑞、輯覽曰、史記正義、赤爵(雀)丹書ヲ銜ンデ昌ノ戶ニ止ルヲ以テ聖瑞ト爲ス、今取ラズ。
觴
西王母瑤池上、西王母ハ西戎ノ地名ナリ、其神仙ノ若ク爲セシハ、竹書紀年、穆天子傳等ノ小說ニ出ヅ、金履祥曰、穆王巡遊ノ事、經史載セズ、獨左傳ニ、右尹
ノ言ヲ載セテ、其心ヲ肆ニセント欲シ、天下ヲ周行シ、將ニ皆必ズ車轍馬跡アラントスルノ說アリ、史記秦紀モ、亦其略ヲ言フ、惟列子寓言多ク、形容ニ過ギ、
雜書頗ル附會アリ、穆天子傳ノ類ノ若キ是ナリ、則穆王巡狩ノ過ナ力ラズト雖、而レドモ未ダ必ズ皆雜書言フ所ノ如クナラザルナリ、然ラバ穆王周ノ賢王ト爲スヲ得ザレドモ、亦世ノ英主タルヲ失ハザルナリ、故ニ是書モ亦世傳ト記シテ、其必然ニ非ザルヲ示セシナリ。
荒服ハ、書經禹貢篇ニ見ユ、四遠蠻夷ノ地ヲ云フ、田野修マラズ、人民多カラズ、故ニ之ヲ荒ト謂フ、服ハ事ナリ、王事ニ供スルヲ云フ。
子夷王燮立、史記ニ、懿王ノ太子燮ヲ立ツ、是夷王ト爲スニ作ル。
以目ハ、口ニ出シテ言ヘバ、忽殺サルル故ニ、目ヲ以テ相盻ルノミ。
共和ハ、相與ニ協和シテ、共ニ國事ヲ理ムルナリ。
初夏后氏ヨリ生女棄之ニ至ル、通鑒前編金履祥曰、是說怪誕取ラズ。
箕服注、箕竹名、服矢房也、史記韋昭注、箕木名ニ作ル、矢房ハやなぐひナリ、木ヲ以テ作ル、又箙ニ作ル。
思王叔帶、帶字衍ナリ、史記叔ニ作ル。}

春秋戰國

周平王以後、爲春秋之世、其列國與周同姓者、曰魯、曰衞、曰晉、曰鄭、曰曹、曰蔡、曰燕、曰吳、其與周異姓者、曰齊、曰宋、曰陳、曰楚、曰秦、此其大者、餘小國若春秋所書、杞、許、滕、薛、
<pb:KR2b0041_MJSY_001-034a>
邾、
莒、江、黃之屬、不可盡述、於十二列國之中、有齊桓公、宋襄公、晉文公、秦穆公、楚莊王、五霸事跡、若論春秋諸國之終始、有未及戰國而先亡者、有旣及戰國
而後亡者、各擧其槩周威烈王以後、爲戰國之世、則秦、楚、燕、齊、趙、魏、韓七大國而已、秦楚燕、猶爲春秋之舊國、田齊趙魏韓、則爲戰國之新國、凡春秋戰
國之國、雖繫周之諸侯、而國異政、實不繫於周、難於盡載、附見周之下方、其時各有先後、則觀者詳之、(【莒】音擧、【小國】杞也、許也、滕也、薛也、邾也、莒也、江也、黃也、並國名、【槩】音漑、大略也、【田齊】田氏齊、【見】音現、【下方】以下方册、)

{以下別國事跡、皆周ノ世ニ係レドモ、各其政ヲ異ニシ、事モ亦繁ケレバ、史記世家ニ據リ、此ニ列擧セシナリ。}

〔吳〕姫姓、太伯仲雍之所封也、十九世至壽夢、始稱王、壽夢四子、幼曰季札、札賢、欲使三子相繼立以及札、札義不可、封延陵、號曰延陵季子、聘上國過徐、徐君愛其寶劍、季子心知
<pb:KR2b0041_MJSY_001-035a>
之、使還、徐君已歿、遂解劍懸其墓而去、(【吳】子爵、都平江、【稱王】太伯太王長子、讓國而逃、其後歷仲雍、周章、熊遂、柯相、疆鳩夷、餘橋、疑吾、柯盧、周繇、屈羽、夷吾、禽處轉、頗高、句卑、去齊、至壽夢、爲十九世、始稱王未詳、【三子】長曰諸樊、次餘祭、次餘昧、【延陵】郡屬江浙、今常州、【聘】曲禮、諸侯使大夫問於諸侯曰聘、【過】音戈、【徐】國名、【使還】之使去聲、)壽夢後四君、而至闔廬、擧伍員謀國事、員字子胥、楚人伍奢之子、奢誅而奔吳、以吳兵入郢、吳伐越、闔廬傷而
死、子夫差立、子胥復事之、夫差志復讎、朝夕臥薪中、出入使人呼曰、夫差而忘越人之殺而父邪、周敬王二十六年、夫差敗越于夫椒、越王句踐、以餘兵棲會𥡴
山、請爲臣、妻爲妾、子胥言不可、太宰伯嚭受越賂、說夫差赦越、句踐反國、懸膽於坐臥、卽仰膽嘗之曰、女忘會𥡴之恥邪、擧國政屬大夫種、而與范蠡治兵、
事謀吳、大宰嚭譖子胥、恥謀不用怨望、夫差乃賜子胥屬鏤之劍、子胥吿其家人曰、必樹吾
<pb:KR2b0041_MJSY_001-036a>
墓檟、檟可材也、抉吾目懸東門、以觀越兵之滅吳、乃自剄、夫差取其尸、盛以鴟夷、投之江、吳人憐之、立祠江上、命曰胥山、(【四君】諸樊、餘祭、夷昧、僚也、【闔廬】諸樊子、殺僚自立、闔音合、【員】音云、【郢】楚都、今江陵府、【越】蠻夷之國、姒姓、子爵、【夫】音扶、【差】音釵、【復】音伏、【讎】音酬、【呼】去聲、【而忘】之而、【而父】之而並汝也、【敗】音拜、破他曰敗則音拜、自破曰敗則音唄、後皆倣此、【夫椒】之夫音扶、夫椒、吳地名、【句】音鉤、【會𥡴】音檜雞、【子胥言】有樹德莫如滋、去疾莫如盡之語、詳見左哀公元年、【嚭】音不上聲、【賂】音路、賄也、【說】音稅、誘也、自此至五卷終、不音者皆倣此、【坐】座同、【嘗之】飮食輒嘗膽以示苦也、【女】音汝、【屬】音燭、下同、【種】上聲、【蠡】音禮、【治】平聲、下同、【鏤】音閭、【賜劍】使以自殺、【檟】音賈、木名、【抉】音攜入聲、抉出也、【剄】音景、刎也、【盛】音成、【鴟夷】鴟音絺、馬革囊也、)越十年生聚、十年敎訓、周元王四年、越伐吳、吳三戰三北、夫差上姑蘇、亦請成於越、范蠡不可、夫差曰、吾無以見子胥、爲幎冒乃死、(【北】敗走也、【上】上聲、【姑蘇】臺在吳都、【成】和也、【無以見子胥】果如所料、故羞見之、【幎冒】面衣也、以帛爲之、方尺二寸、四角有繫、於後結之、幎音明入聲、冒音帽、○世紀、吳自太伯至夫差、凡二十五世、)越旣滅吳、范蠡去之、遺大夫種書曰、越王爲人、長頸烏喙、可與共患難、不可與共安樂、子何不去、種稱疾不朝、或
<pb:KR2b0041_MJSY_001-037a>
讒
種、且作亂、賜劍死、范蠡裝其輕寶珠玉、與私從乘舟江湖、浮海出齊、變姓名自謂鴟夷子皮、父子治產、至數千萬、齊人聞其賢、以爲相、蠡喟然曰、居家致千
金、居官致卿相、此布衣之極也、久受尊名不祥、乃歸相印、盡散其財、懷重寶閒行、止於陶、自謂陶朱公、貲累鉅萬、魯人猗頓往問術焉、蠡曰、畜五牸、乃大畜
牛羊於猗氏、十年閒、貲擬王公、故天下言富者、稱陶朱猗頓、(【遺】去聲、【頸】音景、【烏喙】烏孝烏、爾雅、純黑而反哺者曰烏、小而不反哺者曰鴉、喙訐穢切、口也、【難】去聲、【樂】音洛、【朝】音潮、【從】去聲、私從家衆也、【浮】舟行水曰浮、【鴟夷子皮】史注云、蓋以吳王殺子胥、而盛以鴟夷、今蠡自以有罪爲號也、【相】去聲、下並同、【喟然】歎聲、【閒行】閒音㵎、潛行也、【陶】今定陶縣、屬曹州、【貲】音咨、財也、【累】上聲、【鉅萬】猶言萬萬、【猗頓】猗當作倚、姓也、【問術】問生財之術、【畜】音凶入聲、下同、【牸】音字、牝也、多畜之則生育必蕃、【擬王公】有王公之富也、)

{太伯仲雍ハ、上ニ見ユ、周太王ノ子ナリ、太伯卒シ、子ナシ、弟仲雍立チ、相承テ壽夢ニ至ル。
棲ハ、鳥ノ木ニ宿スルナリ、越王句踐敗レテ會𥡴山ニ依ル、故ニ鳥ノ棲ヲ喩ト爲ス。
屬鏤ハ、劍ノ名ナリ。
鴟夷ハ、史記伍子胥傳應劭注ニ云、馬革ヲ取リ、鴟夷ヲ爲ル、榼(タル)ノ形ナリト。
周元王四年ハ、通鑑前編及通鑑輯覽、共ニ三年ニ作ル。
幎冐ハ、面ヲ覆フ帛ナリ。
畜五牸、牸ハ牛馬ノ牝ナリ、牡一ニ牝五ヲ畜ヘバ、蕃殖生育スルナリ。}

〔蔡〕姫姓、蔡仲之所封也、周公蔡蔡叔於郭鄰、其子胡、率德改行、復封于蔡、後世至春秋之末、爲楚惠王所滅、(【蔡】侯爵、都汝寧、【蔡蔡】<pb:KR2b0041_MJSY_001-038a>之蔡、上音酸入聲、猶放也、下如字、【郭鄰】孔氏曰、中國之外地名、【胡】仲名、【率德改行】率循也、仲能循祖文王之德、改父蔡叔之行、【爲】去聲、○世紀、蔡自叔度至元侯、凡二十四世、)

〔曹〕姫姓、武王弟曹叔振鐸之所封也、其後世至春秋中、爲宋所滅、(【曹】侯爵、都定陶、【鐸】音唐入聲、【爲】去聲、○世紀、曹自叔振鐸至伯陽、凡二十六世、)

〔宋〕子性、商紂庶兄微子啓之所封也、後世至春秋、有襄公茲父者、欲霸諸侯、與楚戰、公子目夷、請及其未陣擊之、公曰、君子不困人於阨、遂爲楚所敗、世笑以爲宋襄之仁、(【宋】公爵、都宋、【目夷】襄公庶兄、子魚也、【未陣】未成行陣、【阨】音厄、【爲】去聲、【敗】音拜、下同、)其後有景公者、熒惑嘗以其時守心、心宋之分野、公憂之、司星子韋曰、可移於相、公曰、相吾之股肱、曰、可移於民、公曰、君者待民、曰、可移於歲、公曰、歲饑民困、吾誰爲君、子韋曰、天高聽卑、君有君人之言三、宜有動、候之、果徙一度、(【熒惑】火星、熒音螢、【守心】心心宿經星也、【分】音墳去聲、宋豫州之域、心宿直焉、【司星】星官也、【於相】使相受災、【於民】<pb:KR2b0041_MJSY_001-039a>使民受災、【於歲】使歲凶荒、【饑】穀不熟曰饑、【爲】去聲、【動】感也、)歷數世、至康王偃、有雀生[鳥㫋]、占之、曰必霸天下、偃喜、敗齊楚魏、與爲敵國、偃淫虐、天下號之曰桀宋、周愼靚王時、齊湣王與楚魏、共伐宋滅之、而分其地、(【[鳥㫋]】音氈、劉向說苑作鸇、字林云、鷂屬、【占】音瞻、【與爲】之與音豫、【桀宋】謂其虐如桀、【愼靚王】案通鑒、當作赧王、【湣】一作閔、○世紀、宋自微子啓至康王偃、凡三十二世、)

{宋熒惑守心、熒惑ハ火星、心ハ心星ナリ、分野ハ、古昔天ノ星ヲ、地ノ各國ニ分配シテ、之ヲ分野ト稱ス、熒惑火星ガ心星ノ處ニ居ル、心星ハ宋ノ分野ニ當ルヲ以テ、何カ宋ニ災ガアラント、景公ガ憂ヒシナリ、一度ハ、史記ニ三度ニ作ル、度ハ天度ナリ。
𪄟ハ又[鳥亶]ニ作ル、和名波之多賀ノ類。
周愼靚王ハ、赧王ニ作ルベシ、赧王二十九年ニアリ。}

〔魯〕姫姓、周公子伯禽之所封也、周公誨成王、王有過則撻伯禽、伯禽就封、公戒之曰、我文王之子、武王之弟、今王之叔父、然我一沐三握髮、一飯三吐哺、起以待士、猶恐失天下賢人、子之魯、愼無以國驕人、(【魯】侯爵、都曲阜、【撻伯禽】撻己子以厲王、【沐】洗頭、【飯】上聲、【無】毋同、禁止辭也、)太公封於齊、五月而報政、周公曰、何疾也、曰、吾簡其君臣禮、從其俗、伯禽至魯、三年而報政、周公曰、何遲也、曰、變其俗、革其禮、喪三年而後除之、周公曰、後世其北面事齊乎、夫政不簡
<pb:KR2b0041_MJSY_001-040a>
不易、民不能近、平易近民、民必歸之、(【報政】猶述職也、【北面】臣禮、【夫】音扶、【易】音異、下同、)周公問太公、何以治齊、曰、尊賢而尙功、周公曰、後世必有篡弑之臣、太公問周公、何以治魯、曰、尊賢而親親、太公曰、後寖弱矣、(【治】平聲、下同、【篡】音剗去聲、【寖】音浸、漸也、)伯禽十三世而至隱公、爲春秋之始、(伯禽而下、歷考公、煕公、幽公、魏公、厲公、獻公、眞公、武公、懿公、伯御、孝公、惠公、至隱公爲十三世、)隱公之弟曰桓公、桓公之子莊公、莊公有庶弟三人、曰慶父、其後爲孟孫氏、曰叔牙、其後爲叔孫氏、曰季友、其後爲季孫氏、是爲三桓、世執國命、歷子班、閔公、僖公、文公、宣公、成公、襄公、至昭公、伐季氏、三家共伐之、公奔乾侯、以卒、(【班】春秋作般、【共伐】三家反共伐公、【乾侯】晉邑、乾音干、)弟定公立、以孔子爲中都宰、一年四方皆則之、由中都爲司空、進爲大司寇、相定公會齊侯于夾谷、孔子曰、有文事者、必有武備、請具左
<pb:KR2b0041_MJSY_001-041a>
右司馬以從、(【中都宰】中都邑、屬東平、宰邑長也、曰大夫、曰令、曰長、曰尹同、卽今之知縣也、【司空】官掌邦土、居四民、時地利、【大司寇】官掌邦禁、誥姦慝、刑暴亂、【相】去聲、下同、【夾谷】今名夾山、在東海郡、【具】俱也、【左右司馬】官掌邦政、統六師、平邦國、)旣
會、齊有司請、奏四方之樂、於是旗旄劍戟、鼓譟而至、孔子趨而進曰、吾兩君爲好、夷狄之樂、何爲於此、齊景公心怍麾之、齊有司請、奏宮中之樂、優倡侏儒戲
而前、孔子趨而進、曰、匹夫熒惑諸侯者、罪當誅、請命有司加法焉、首足異處、景公懼、歸語其臣曰、魯以君子之道輔其君、而子獨以夷狄之道敎寡人、於是齊
人、乃歸所侵魯鄆、汶陽、龜陰之地、以謝魯、(【譟】音掃去聲、【好】去聲、和也、【怍】音昨、愧也、【麾】指麾使其退、【優倡】倡音昌、俳優倡妓、【侏儒】短人、【熒惑】迷亂也、【異處】謂分其屍、【語】去聲、【鄆】音韻、【汶】音問、【侵地】左傳注、鄆也、讙也、龜陰也、三邑皆汶陽之田、爲齊所侵者、至是歸魯、案三體詩注、汶陽乃今泰安州奉符縣也、)孔子言於定公、將墮三都以强公室、叔孫氏先墮郈、季氏墮費、孟氏之臣不肯墮成、圍之弗克、(【將】音漿、下並同、【墮】許<pb:KR2b0041_MJSY_001-042a>規切、毀也、【三都】三桓私邑、費郈成也、【郈】音后、【費】音祕、【孟氏之臣】處父、○語錄、問成既不墮、孔子如何便休、曰、不久孔子亦去魯矣、若使久居之、自須有箇處置、)孔子由大司寇、攝行相事、七日而誅亂政大夫少正卯、居三月、魯大治、齊人聞之懼、乃歸女樂於魯、季桓子受之、不聽政、郊又不致膰俎於大夫、孔子遂去魯、(【攝】兼也、【少正卯】少去聲、少正姓、卯名、一說少正官名也、【歸】音饋、【郊】祀天、【膰】音煩、祭餘肉也、【去魯】史記世家、定公以孔子爲大司寇、攝行相事、與聞國政、大治、齊人聞而懼曰、孔子爲政必霸、霸則吾地近焉、我爲之先幷矣、盍致地焉、犂鉏曰、請先嘗沮之、沮之不可、則致地庸遲乎、於是選齊國中美女八十人、皆衣文衣、而舞康樂、文馬三十匹、遺魯君、陳女樂文馬於魯城南高門外、季桓子微服往觀再三、將受、乃語魯君爲周道遊、觀終日、怠於政事、子路曰、夫子可行矣、孔子曰、魯今且郊、如致膰於大夫、則吾猶可止、桓子卒受齊女樂、三日不聽政、郊又不致膰俎於大夫、孔子遂行、孟子曰、孔子乃欲以微罪行、是也、)定公卒、子哀公立、欲以越伐三桓、不克、歷悼公、元公、至繆公、知尊子思、而不能用、歷共公康公、至平公、嘗欲見孟子、而不果、歷文公、至頃公、爲楚考烈王所滅、魯自周公至頃公、凡三十四世、(【繆】音目、【共】音恭、【不果】說見梁惠王篇、【頃】音傾、【爲】去聲、【三十四世】愚案、本周公而言、當作三十五世、)○孔子、名
<pb:KR2b0041_MJSY_001-043a>
丘、字仲尼、其先宋人也、(孔子出自子姓、宋太子弗父何後、何玄孫孔父嘉、爲宋督所殺、故其子奔魯、遂以孔爲氏、)有正考父者、佐宋、三命滋益恭、其鼎銘云、一命而僂、再命而傴、三命而俯、循牆而走、亦莫余敢侮、饘於是、粥於是、以餬予口、(【正考父】正諡、考父字、孔父嘉父也、【鼎銘】考父廟鼎銘文、【僂傴俯】僂音呂、傴音禹、初命爲士、其容僂、再命爲大夫、其容傴、三命爲卿、其容俯、蓋三者皆是低頭、而傴甚於僂、俯甚於傴也、所謂滋益恭、【循牆而走】遜避之甚、不敢安行、【莫余敢侮】雖過恭、而人不慢之、【饘於是云云】饘音㫋、粥音育、稠曰饘、希曰粥、謂爲饘粥於是鼎中、以餬我口、儉之至也、)孔氏滅於宋、其後適魯、有叔梁紇者、與顏氏女、禱於尼山、而生孔子、(【叔梁紇】叔梁字、紇名、紇下沒切、【尼山】卽尼北山、在兗州、)爲兒、嬉戲常陳俎豆設禮容、長爲季氏吏、料量平、嘗爲司樴吏、畜蕃息、(【俎豆】祭祀、載牲體曰俎、爲葅醢曰豆、【長】音張上聲、【季氏吏】史記作委吏、主委積倉廩、【量】音亮、【司樴吏】樴、史記作杙、蓋繫養犧牲之所、此官卽孟子所謂乘田、【畜】音嗅、獸產、)適周問禮於老子、反而弟子稍益進、適齊、齊景公將待以季孟之閒、孔子反魯、定公用之不終、適衞、將適陳、過匡、匡人嘗爲陽虎所暴、孔
<pb:KR2b0041_MJSY_001-044a>
子貌類陽虎、止之、(【稍】音消去聲、【季孟】魯二卿、季氏最貴、孟氏爲下卿、景公將以奉待季氏孟氏之禮之閒待孔子、【適衞】主顏讐由家、【過】音戈、【匡】史注、宋邑、【爲】去聲、【陽虎】陽姓、虎名、字貨、季氏家臣也、【類】似也、【止之】有顏淵後、文王旣沒之語、)旣
免反于衞、醜靈公所爲、去之、過曹適宋、與弟子習禮大樹下、桓魋伐拔其樹、適鄭、鄭人曰、東門有人、其顙似堯、其項類皐陶、其肩類子產、自要以下、不及禹
三寸、纍纍然若喪家之狗、適陳又適衞、將西見趙簡子、至河、聞竇鳴犢、舜華殺死、臨河歎曰、美哉水、洋洋乎、丘之不濟、此命也、反于衞、適陳、適蔡、如葉、反于蔡、(【免】脫也、【反于衞】主𨙊伯玉家、見南子、【靈公所爲】史記、衞靈公與夫人南子同車、使孔子爲次乘、招搖市過之、故孔子醜之、有末見好德之語、【桓魋】宋司馬向魋也、出於桓公、故又稱桓氏魋、【伐樹】有天生德之語、【有人】孔子、【顙】音桑上聲、額也、【項】胡講切、頸也、【陶】音遙、【要】腰同、【纍纍然若喪家之狗】史記注、主人哀荒、不見飮食、故纍纍然而低垂也、喪平聲、【適陳】主司城貞子家、【適衞】有三年有成之語、【河】水出崑崙北合湟水、至長城、南至華陰合渭水、東入洛汭、又此合于漳水入海、【竇鳴犢舜華】二賢大夫、【反于衞】又主𨙊伯玉家、靈公問陳、不對而行、【適陳】案論語、則絕糧當在此時、【葉】音攝、楚邑、【反于蔡】有沮溺耦畊、丈人荷篠等事、)楚使人聘之、陳蔡大
<pb:KR2b0041_MJSY_001-045a>
夫
謀曰、孔子用於楚、則陳蔡危矣、相與發徒、圍之於野、孔子曰、詩云、匪兕匪虎、率彼曠野、吾道非邪、吾何爲於是、子貢曰、夫子道至大、天下莫能容、顏囘
曰、不容何病、然後見君子、楚昭王興師迎之、乃得至楚、將封以書社地七百里、令尹子西不可、孔子反于衞、季康子迎歸魯、哀公問政、終不能用、乃序書、上自
唐虞、下至秦繆、删古詩三千、爲三百五篇、皆絃歌之、禮樂自此可述、(【徒】黨也、【詩云】小雅何草不黃篇、【兕】音辭上聲、野牛、二角、靑色、【曠野】之野、叶上與切、【何爲】之爲去聲、【子貢】姓端木、名賜、【顏囘】字子淵、【師】二千五百人爲師、【書社地】索隱曰、古者二十五家爲里、里各立社、則書社者書其社之人名於籍、蓋以七百里之人、封孔子也、【令】去聲、【令尹子西】楚相、號爲令尹、子西其字也、【反于衞】時靈公已卒、有答子路正名之語、【問政】有擧直民服之語、【唐虞】堯典、舜典、【秦繆】繆與穆通、秦誓、【删】音山、【三百五篇】詩三百十一篇、云三百五篇者、蓋以笙詩六篇無辭、有辭者實三百五篇、【絃歌】彈曰絃、誦曰歌、)晚而喜易、序彖、象、繫辭、說卦、文言、(【易】音亦、周易、【彖】音湍去聲、彖者文王所繫之辭、斷一卦之吉凶、如乾之元亨利貞是也、孔子從而釋之、故通謂之彖、今各卦彖曰以下之辭是也、【象】者周公所繫之辭、卦下象解<pb:KR2b0041_MJSY_001-046a>一卦之義、謂之大象、如乾以天爲象是也、爻下象解一爻之義、謂之小象、如乾之潛龍勿用是也、孔子從而釋之、故通謂之象、今各卦象曰以下之辭是也、【繫辭】所以統言天地之閫奧、人事之終始、【說卦】所以陳說八卦之德業、說如字、【文言】所以釋論乾坤之妙理、皆孔子之所序述也、)讀易、韋編三絕、因魯史記作春秋、自隱至哀、十二公、絕筆於獲麟、筆則筆、削則削、子夏之徒、不能贊一辭、(【韋編】韋皮也、古者以皮編簡、披閱之勤、故至三絕、【十二公】隱公、桓公、莊公、閔公、僖公、文公、宣公、成公、襄公、昭公、定公、哀公、【獲麟】春秋經止於西狩獲麟一句、麟麕身牛尾馬蹄、毛蟲之長也、【則筆】可者筆於書、【則削】不可則削而去、【子夏】姓卜、名商、)弟子三千人、身通六藝者、七十有二人、(【六藝】禮樂射御書數、【七十有二人】顏囘、閔損、冉耕、冉雍、宰予、端木賜、冉求、仲由、言偃、卜商、顓孫師、曾參、儋臺滅、明高柴、宓不齊、樊須、有若、公晳哀、曾點、顏商、商瞿、漆雕開、公良需、公西赤、原憲、公冶長、南宮縚、秦商、顏刻、司馬黎、巫馬期、梁鱣、琴牢、冉儒、顏幸、伯虔、公孫龍、曹䘏、陳亢、叔仲會、秦祖、奚箴、公祖茲、廉絜、公西與、宰父黑、公西箴、穰駟赤、冉季、公肩、秦非、漆雕從、燕伋、公夏守、句井疆、步叔乘、石作蜀、邽巽、施之常、申績、樂欬、顏之僕、孔忠、薛邦、石處、懸亶、左郢、狄黑、商澤、任不齊、榮祈、顏噲、原杭、漆雕侈、懸成、顏相、已上實七十六人、出家語、)年七十三而卒、子鯉字伯魚、早死、孫伋字子思、作中庸、(【伋】音急、【中庸】凡三十三章、)孟子其門人也、名軻、魯孟孫之後、生於鄒、幼被慈母三遷之敎、長受業子思之門、
<pb:KR2b0041_MJSY_001-047a>
道旣通、游齊梁、不用、退與萬章之徒、難疑答問、作七編、(【軻】字子車、一說、字子輿、【鄒】縣屬滕州、【三遷】初舍近墓、次徙近市、三徙近學、說見小學𥡴古篇、【長】音張上聲、【游齊梁】說見朱子序說、【難】去聲、【七篇】趙氏曰、凡二百六十一章、三萬四千六百八十五字、)○
老子者、楚苦縣人也、李姓、名耳、字伯陽、又曰、字聃、爲周守藏吏、孔子問焉、老子吿之曰、良賈深藏若虛、君子盛德、容貌若愚、孔子去謂弟子曰、鳥吾知其
能飛、魚吾知其能游、獸吾知其能走、走者可以爲網、游者可以爲綸、飛者可以爲矰、至於龍、吾不能知其乘風雲而上天也、今見老子、其猶龍乎、(【苦】音戶、案全書、當作芒、屬亳州、【李姓】葛洪傳云、李氏女所生、從母姓、【聃】音貪、【守藏吏】官、主出納帑藏、藏音壯、【問焉】家語、孔子與南官敬叔、問禮於老聃、【賈】音古、商賈、【游】水行曰游、【綸】釣繩曰綸、【矰】音增、以絲繫矢而射曰矰、【上】上聲、)老子見周衰、去至關、關令尹喜曰、子將隱矣、爲我著書、乃著道德五千餘言、而去、莫知其所終、(【至關】萬氏云、函谷關、愚案、當是玉門關、列仙傳、關令尹、與老子俱之流沙、流沙在玉門關外、【尹喜】守關令、尹姓、喜名、見氏族大全、【爲】去聲、【著】音猪去<pb:KR2b0041_MJSY_001-048a>聲、)其後有鄭人列禦寇、蒙人莊周、亦爲老子之學、莊周著書侮孔子、而誚諸子焉、(【鄭】州屬河南、【列禦寇】卽列子、著書二十篇、【蒙】邑屬睢州、【莊周】卽莊子、【爲】治也、二子並治老子之學、【誚】音樵去聲、譏議也、【諸子】七十子之徒、)

{報政トハ、諸侯封國ニ往キ、其政事ヲ王朝ニ報ズルナリ。
郊ハ、天ヲ祭ルナリ、膰俎ハ、祭餘ノ肉ヲ俎上ニ載セテ、大夫ニ遺ルナリ。
注舞康樂、家語ニ容璣ニ作ル、共ニ舞曲ノ名。
康公ノ次ニ、景公ヲ加フベシ。
其鼎銘、一命セラレテ士ト爲リ、再命セラレテ大夫ト爲リ、三命セラレテ卿ト爲ル、僂傴俯ハ、皆腰ヲ屈メテ恭敬ナルノ貌ナリ、循牆而走ハ、道ノ中央ヲ行カズシテ、人家ノ牆下ニ附テ行クナリ。
樴、史記ニ職ニ作ル、通鑑前編注ニ、職讀デ樴ト爲ス、犧牲ヲ繫養スル所トアリ。
纍纍然若喪家之狗、史記王肅注ニ云、喪家ノ狗ハ、主人哀ンデ飮食セラレズ、故ニ纍然トシテ意ヲ得ズ、孔子亂世ニ生レ、道行ハレズ、故ニ纍然意ヲ得ザルノ貌ナリ。
竇鳴犢及ビ舜華二人ハ、晉ノ賢大夫ナリ、趙簡子之ヲ殺ス。
匪兕匪虎、率彼曠野ハ、詩小雅何草不黃篇ノ句ナリ、兕ハ牛ニ似テ一角アリ、率ハ循フナリ、曠ハ空ナリ、言フハ兕虎ノ若キ野獸ハ、常ニ外ニ在ルベシ、今兕ニ非ズ虎ニ非ズシテ、常ニ彼空野ノ中ニ循ヒ行ク、吾行フ所ノ道ハ非ナルカ、吾何故ニカク難義スルヤト言フナリ。
書社地ハ、古昔二十五家ヲ里ト爲シ、里ニ各社ヲ立ツ、社ハ土地ノ神ヲ祀ルナリ、其社ノ人名ヲ帳簿ニ記シ置ク、蓋其書社七百里ノ人ヲ以テ、孔子ヲ封ゼントスルナリ。
秦繆ノ繆ハ、穆ニ通ズ、秦穆公ヲ云フ、卽書經末篇ノ秦誓ヲ指ス。
獲麟ハ、春秋ノ書ノ、哀公十四年春、西狩獲㆑麟ニ止ルヲ云フ。
守藏吏、史記守藏室之史ニ作ル、索隱云、藏室史ハ、乃チ周ノ書ヲ藏スル室ノ史ナリ。
良賈深藏若虛云云、商賣ヲ善クルス人ハ、深ク其實貨ヲ隱シテ、人ニ見セシメズ、故ニ虛ナル若シ、而シテ君子ノ人ハ、盛德アレドモ、其容貌謙退シテ、愚蒙ノ人ノ若キナリ。}

〔衞〕姫姓、武王母弟、康叔封之所封也、(【衞】侯爵、都朝歌、後徙帝丘、【康叔封】武王同母之弟、名封、)後世至春秋、有靈公夫人南子之亂、子蒯聵欲殺南子、不果出奔、(【南子】宋女、子姓、【亂】淫亂、【蒯】音快、【聵】五怪切、【出奔】說見左定公十四年、)公卒、立蒯聵之子輒、蒯聵入、輒拒之、子路與其難、太子之臣以戈擊子路、斷纓、子路曰、君子死冠不免、結纓而死、衞人醢子路、孔子聞之、命覆醢、(【輒】出公、【蒯聵】入國自立、是爲壯公、【子路】孔子之弟子、姓仲、名由、【與】音豫、【難】去聲、【太子】蒯聵、【太子之臣】石乞、孟黶、【纓】冠繫也、【覆醢】覆音福、子路既死衞輒之難、遂爲衞人所醢、孔子聞之、而覆棄家醢、蓋痛子路之禍、而不忍食其似也、○朱子曰、子路仕衞之失、前輩論之多矣、然子路卽是見不到、非知其非義而苟爲也、)戰國時、子思居於衞、言苟變可將、衞侯曰、變嘗爲吏、賦於民、食人二
<pb:KR2b0041_MJSY_001-049a>
雞
子、故弗用、子思曰、聖人用人、猶匠之用木、取其所長、棄其所短、故杞梓連抱、而有數尺之朽、良工不棄、今君處戰國之世、而以二卵棄干城之將、此不可使聞
於鄰國也、衞侯言、計非是、而羣臣和者如出一口、子思曰、君之國事、將日非矣、君出言自以爲是、而卿大夫莫敢矯其非、卿大夫出言、自以爲是、而士庶人莫敢
矯其非、詩曰、具曰予聖、誰知烏之雌雄、(【衞侯】愼公、【賦】斂也、【杞梓】音起子、二木名、皆良材也、杞樹如柳、葉麤而白色、理微赤、梓楸之疎理白色而生子者、【連抱】一拱曰抱、【處】音杵、【卵】音鑾上聲、【干城】皆所以扞外而衞內、故以爲比、干如字、【和】去聲、【將日】之將音漿、【矯】揉曲爲矯、【詩曰】小雅正月篇、【雌雄】解見朱子集傳、)周之諸侯、惟衞最後亡、至秦幷天下爲帝、二世始廢君角爲庶人、(世紀、衞自康叔至君角、凡四十三世、)

{賦於民、賦ハ斂ナリ、苟變吏ト爲リテ、租稅ヲ民ヨリ斂メニ往キシ時、二雞卵ヲ取リテ食ヒシナリ、其濫リニ人ノ物ヲ取リシヲ疾ミテ、用ヒズト云フ。
具曰予聖云云ハ、詩小雅正月篇ノ句ナリ、凡鳥ノ雌雄ハ、多ク首尾毛色ガ同ジ力ラズ、之ヲ別ツテ得レドモ、烏ハ雌雄トモ異ナラズシテ、辨別シ難シ、今君臣自ラ以テ聖人ト爲シテ、其言ノ是非ヲ別ツコトノ難キ、烏ノ雌雄ヲ知リ難キニ似タリト云フナリ。}

〔鄭〕姫姓、周宣王庶弟、桓公友之所封也、桓公子武公、與其子莊公、並爲周司徒、數世至聲公、相子產、子產者公族、國氏、
<pb:KR2b0041_MJSY_001-050a>
名僑、孔子過鄭、與子產如兄弟云、(【鄭】伯爵、都西周畿內、後徙滎陽、【聲】案左傳、當作簡、【相】去聲、【公族】鄭君之族、【國氏】子產父、字子國、故以國爲氏、【僑】音喬、【過】音戈、【云】語辭、)穆襄以來、鄭無歲不被晉楚之兵、子產受之以禮自固、雖晉楚之暴、不能加焉、鄭至周威烈王時、君乙爲韓哀侯所滅、韓徙都之、(【穆襄】鄭穆公、襄公、【雖晉楚】之楚、舊作秦、非、【爲】去聲、○世紀、鄭自桓公至君乙、凡二十三世、)

{聲公ハ、簡公ニ作ルベシ。}

〔晉〕姫姓、成王弟唐叔虞之所封也、(【晉】侯爵、初都平陽、後徙曲沃、又徙絳、國本號唐、後子燮者、乃更號曰晉、)成王幼、與叔虞戲、削桐葉爲圭、曰以此封若、史佚請擇日、王曰、吾與之戲耳、佚曰、天子無戲言、遂封唐、(【圭】瑞玉曰圭、【若】汝也、【史佚】佚音逸、史太史佚其名也、【無】毋同、)後世至文公、霸諸侯、文公名重耳、獻公之次子也、獻公嬖於驪姫、殺太子申生、而伐重耳於蒲、重耳出奔、十九年而後反國、嘗餒於曹、介子推割股以食之、及歸賞從
<pb:KR2b0041_MJSY_001-051a>
亡
者、狐偃、趙衰、顚頡、魏犨、而不及子推、子推之從者、懸書宮門曰、有龍矯矯、頃失其所、五蛇從之、周流天下、龍饑乏食、一蛇刲股、龍返於淵、安其壤土、
四蛇入穴、皆有處處、一蛇無穴、號于中野、公曰、噫、寡人之過也、使人求之、不得、隱綿上山中、焚其山、子推死焉、後人爲之寒食、文公環綿上田封之、號曰介山、(【重】平聲、【驪姫】驪戎女、姫姓、【蒲】重耳所守邑、【餒】音內上聲、饑也、【介子推】左傳作之椎、注云、介姓、椎名、之語助也、推音吹、【食之】之食音嗣、【從】去聲、【衰】初危切、【頡】音賢入聲、【犨】音丑平聲、【有龍】喩重耳、【頃】項同、【五蛇】喩狐趙顚魏介五臣、【下】叶音戶、【一蛇】專喩子推、【刲】音奎、割也、【號】音豪、【野】叶上與切、【噫】音醫、恨聲、【綿上】地在汾州、【焚其山】欲使之出、【爲】去聲、【寒食】荊楚歲時記、淸明前三日禁火、謂之寒食、詳見胡曾詠史詩注、)文公卒、其後遂世爲霸、歷襄公、靈公、成公、景公、厲公、至悼公、霸業復盛、又歷平公、昭公、頃公、公室益弱、而六卿范氏、知氏、中行氏、趙氏、魏氏、韓氏皆大、歷定公至出公、知氏與趙魏韓氏、分范中行氏、公
<pb:KR2b0041_MJSY_001-052a>
怒、四卿反攻公、公出奔而死、哀公立、韓趙魏氏、又滅知氏而分之、幽公立、晉獨有絳曲沃、餘皆入韓趙魏氏、號爲三晉、烈公立、三卿以周威烈王命爲侯、又歷孝公至靜公、魏武侯、韓哀侯、趙敬侯、共廢靜公爲家人、而分其地、晉絕不祀、(【頃】音傾、【知】智同、【絳曲沃】絳州、屬山西、曲沃其縣也、【靜】通鑒作靖、【家人】猶庶人、○世紀、晉自叔虞至靜公、凡三十九世、)

{懸書宮門云云、史記、龍欲㆑上㆑天、五蛇爲㆑輔、龍已升㆑雲、四蛇各入㆓其宇㆒、一蛇獨怨、終不㆑見㆓處所㆒ニ作ル、又其山ヲ焚キ、子推死スルノ事ナシ、是書蓋外史ニ據リシナリ。
寒食ハ、明ノ謝在杭曰、周禮ニ、司烜氏仲春ニ木鐸ヲ以テ、火禁ヲ國中ニ徇フ、注云、季春將ニ火ヲ出サントスル爲ナリ、又曰、寒食火ヲ禁ズト、則介子推ヨリ起ルトナス者ハ、俗說ノ誤ナリ。
注頃項同、不詳。}

〔陳〕嬀姓、虞舜之後、胡公滿之所封也、周武王求而封之、後世至春秋、有公子完者、出奔而仕于齊、陳後爲楚惠王所滅、而完之後遂大于齊、爲田氏、(【陳】侯爵、都宛丘、【嬀】音龜、【爲楚】之爲去聲、○世紀、陳自胡公至閔公、凡二十五世、)

〔齊〕姜姓、太公望呂尙之所封也、後世至桓公霸諸侯、五霸桓公爲始、名小白、兄襄公無道、羣弟恐禍及、子糾奔魯、管仲傅之、小白奔莒、鮑叔傅之、襄公爲弟無知所弑、無知亦爲人
<pb:KR2b0041_MJSY_001-053a>
所殺、齊人召小白於莒、而魯亦發兵送糾、管仲嘗遮莒道射小白、中帶鉤、小白先至齊而立、鮑叔牙薦管仲爲政、公置怨而用之、(【齊】侯爵、都營丘、【糾】音九、桓公弟、【傅】相也、【爲弟】之爲去聲、【爲人】之爲去聲、齊大夫雍廩、【遮】欄也、【射】音石、【中】去聲、【帶鉤】絛環也、【置】說文云、置赦也、)仲字夷吾、嘗與鮑叔賈、分利多自與、鮑叔不以爲貪、知仲貧也、嘗謀事窮困、鮑叔不以爲愚、知時有利不利也、嘗三戰三走、鮑叔不以爲怯、知仲有老母也、仲曰生我者父母、知我者鮑子也、桓公九合諸侯、一匡天下、皆仲之謀、一則仲父、二則仲父、(【賈】音古、坐商也、【怯】音欠入聲、【九】左傳作糾、督也、【匡】正也、【仲父】尊稱之也、父音甫、)仲病、桓公問、羣臣誰可相、易牙何如、仲曰、殺子以食君、非人情、不可近、開方何如、曰、倍親以適君、非人情、不可近、蓋開方故衞公子來奔者也、竪刁何如、曰、自宮以適君、非人情、不可近、仲死、公不
<pb:KR2b0041_MJSY_001-054a>
用仲言、卒近之、(【相】去聲、下同、【食】史作適、管仲曰、願君遠易牙、公曰易牙烹其子以快寡人、尙何疑耶、【非人情】謂不合常情也、【倍】背同、【竪刁】音樹凋、刁臣名、竪其姓也、【自宮】自受宮刑、而爲宦官、宮割勢也、)三子專權、公內寵、如夫人者六、皆有子、公薨、五公子爭立相攻、公尸在床、無殯斂者六十七日、尸蟲出于戶、(【有子】謂長衞姫生武孟、少衞姫生惠公、鄭姫生孝公、葛嬴生昭公、密姫生懿公、宋華子、生子雍、【薨】諸侯死曰薨、【相攻】公與管仲、初欲立孝公、及卒而改、孟等皆爭、【殯斂】古者死三日而斂、斂而後殯、殯而後葬、見朱子家禮、)自
桓公八世、至景公、有晏子者事之、名嬰、字平仲、以節儉力行重於齊、一狐裘三十年、豚肩不掩豆、齊國之士、待以擧火者七十餘家、晏子出、其御之妻、從門閒
窺、其夫擁大蓋策駟馬、意氣揚揚自得、旣而歸、妻請去曰、晏子身相齊國、名顯諸侯、觀其志、嘗有以自下、子爲人僕御、自以爲足、妾是以求去也、御者乃自抑
損、晏子怪而問之、以實對、薦爲大夫、公使晏子之晉、與叔向私語、以爲齊
<pb:KR2b0041_MJSY_001-055a>
政必歸陳氏、如其言、(【八世】桓公以下歷無𧇊、孝公、昭公、子舍、懿公、惠公、項公、靈公、莊公、僖公、本十世、今云八者、蓋略無𧇊子舍而言也、【一狐裘】狐貉、裘皮衣也、狐裘大夫之服也、三十年言服之久也、【豚肩】豚豕也、禮記集說云、大夫祭用少牢、不合用豚、周人貴肩、肩在俎不在豆、此但喩其極小、謂併豚兩肩、亦不足以掩豆、故假豆言之耳、禮貴不豐不殺、晏子失之殺者也、【擧火】賴其供給而得炊爨、【御】僕也、【閒】如字、隙也、【大蓋】傘也、【爲人】之爲去聲、【對】實以妻言答之、【薦】薦御者爲大夫、【叔向】晉大夫羊舌肹、)景公後五世至康公、田和受周安王命爲侯、遷康公海濱以死、姜氏遂絕不祀、(【五世】景公而下、歷子荼、悼公、平公、至康公爲五世、○世紀、齊自太公至康公、凡三十世、)

{仲父ハ、桓公管仲ヲ尊ンデ、號シテ仲父ト稱セシナリ。
竪刁、注竪其姓也誤ル、竪史記ニ豎ニ作ル、宦者ヲ謂フ、姓ニ非ズ。
𣩵ハ、假ニ埋ムルナリ、斂ハ、棺ニ斂ムルナリ。
豚肩不掩豆、豆ハ食肉ノ器ナリ、晏嬰節儉ニシテ、豚肩モ極メテ小ニシテ、豆ヲ掩フニ足ラザルナリ。
待以擧火者ハ、晏嬰節儉ニシテ、善ク施ス、故ニ其供給ヲ受ケテ、炊爨シ、火ヲ擧グルヲ得ル者、七十餘家アリシナリ。
薦爲大夫ハ、御者ガ善ク妻ノ言ヲ用ヒ、抑損シテ謙愼ナルヲ以テ、大夫ト爲セシナリ。}

〔田氏齊〕者、本嬀姓、故陳厲公佗子完之後也、完奔齊、爲陳氏、後又以陳爲田氏、完事齊桓公、爲工正、卒、諡敬
仲、五世至釐子乞、事齊景公爲大夫、其收賦稅於民、以小斗受之、其粟予民以大斗、行私惠於民、而公弗禁、由是得齊衆、乞專政、卒、子成子恒、弑簡公立平
公、封邑大於公所食、(【佗】音它、【工正】官主百工、利器用、【諡】音示、死後易名曰諡、【五世】譜系未詳、【釐】僖同、【乞】音氣、【予】與同、【恒】胡登切、)恒卒、襄子盤立、與韓趙魏通
<pb:KR2b0041_MJSY_001-056a>
使、
蓋三家且有晉、而田氏且有齊也、歷莊子白、至太公和、遂以周安王命爲侯、卒、子桓公午立、卒、子威王因齊立、初不治、諸侯皆來伐、八年楚大發兵加齊、齊使
淳于髠請救于趙、齎金百斤車馬十駟、髠仰天大笑、王曰、先生少之乎、髠曰、臣見道傍有禳田者、操一豚蹄、酒一壺、祝曰、甌窶滿篝、汙邪滿車、五穀蕃熟、穰
穰滿家、臣見其所持者狹、所欲者奢、故笑之、王乃益黃金千鎰、白璧十雙、車馬百駟、髠乃行、時齊國幾不振、王乃召卽墨大夫、語之曰自子之居卽墨也、毀言日
至、然吾使人視卽墨、田野辟人民給、官無事東方寧、是子不事吾左右、以求助也、封之萬家、召阿大夫、語之曰、自子之守阿、譽言日至、吾使人視阿、田野不
辟、人民貧餒、趙攻鄄、子不救、衞取
<pb:KR2b0041_MJSY_001-057a>
薛陵、子不知、是子厚幣事吾左右、以求譽也、是日烹阿大夫與嘗譽者、羣臣聳懼、莫敢飾詐、齊大治、諸侯不敢復致兵、(【使】去聲、下同、【因齊】威王名曰因齊、【淳于髠】淳于姓、髠名、【齎】音濟平聲、【駟】乘馬爲駟、【操】平聲、【祝曰甌窶云云】甌窶高田、窶音婁、汙邪低田、音烏耶、滿篝滿車、謂高下皆熟、滿載而歸也、篝音鉤、竹籠、車尺遮切、【五穀】稻、黍、稷、麥、菽、【穰穰】豐貌、穰音禳、【狹】少也、【奢】多也、【鎰】音逸、二十四兩曰鎰、【白璧】瑞玉名、白虎通云、外圓象天、內方象地、是也、【幾】音機、【卽墨】邑屬膠州、【語】去聲、下同、【辟】闢同、【阿】邑屬東平、【譽】音余、【鄄】音絹、縣屬濮州、【薛陵】或曰、卽薛郡、未詳、【烹】煮也、)威王與魏惠王、會田于郊、惠王曰、齊有寶乎、王曰、無有、惠王曰、寡人國雖小、猶有徑寸之珠、照車前後各十二乘者十枚、威王曰、寡人之寶與王異、吾臣有檀子者、使守南城、楚不敢爲寇泗上、(【田】畋同、【郊】城外曰郊、【徑寸】徑廣也、寸謂珠大滿寸也、【乘】去聲、【泗上】泗水名、出魯國示縣陪尾山、西南過彭城、又東南過下邳入淮、泗上者、泗水之上也、)十二諸侯皆來朝、(國號未詳、【朝】音潮、)有肹子者、使守高唐、趙人不敢東漁於河、(【肹子】肹與盼同、讀如眄、卽田盼也、【高唐】地在東昌、)有黔夫者、使守徐州、則燕人祭
<pb:KR2b0041_MJSY_001-058a>
北門、趙人祭西門、(【黔】音琴、【徐州】徐、通鑒注、音舒、齊邑也、【祭】燕在齊北、故祭齊北門、趙在齊西、故祭齊西門、賈逵曰、燕趙之人、畏齊侵伐、故祭以求福、)有種首者、使備盜賊、道不拾遺、此四臣者、將照千里、豈特十二乘哉、惠王有慚色、(【種】去聲、【將】音漿、)威王卒、子宣王立、喜文學游說之士、騶衍、淳于髠、田駢、愼到之徒、七十六人皆爲上大夫、是以齊稷下學士盛、且數百千人、然而孟子至、而不能用、(【騶】音鄒、【上大夫】卿也、【稷下】稷齊城門名、或曰山名、)魏
伐韓、韓請救於齊、齊使田忌爲將、以救韓、魏將龐涓、嘗與孫臏同學兵法、涓爲魏將軍、自以所能不及、以法斷其兩足而黥之、齊使至魏、竊載以歸、至是臏爲齊
軍師、直走魏都、涓去韓而歸、臏使齊軍入魏地者、爲十萬竈、明日爲五萬竈、又明日爲二萬竈、涓大喜曰、我固知齊軍怯、入吾地三日、士卒亡者過半矣、乃倍日幷行逐之、
<pb:KR2b0041_MJSY_001-059a>
臏度其行、暮當至馬陵、道陿而旁多阻、可伏兵、乃斫大樹、白而書曰、龐涓死此樹下、令齊師善射者、萬弩夾道而伏、期暮見火擧而發、涓果夜至斫木下、見白書、以火燭之、萬弩俱發、魏師大亂相失、涓自剄、曰遂成豎子之名、齊大破魏師、虜太子申、(【龐】薄江切、【涓】音鵑、【臏】音貧上聲、【涓爲】之爲去聲、【斷兩足】刖也、斷音端上聲、【黥】音擎、高誘曰、謂刻其額、以墨實其中、曰黥、【齊使】之使去聲、【走】音奏、下同、【度】音堂入聲、【馬陵】在大名、【陿】音峽、【伏】藏也、【令】去聲、【萬弩】弓有臂曰弩、【燭】照也、【豎子】豎童豎、斥孫臏言也、)宣王卒、湣王立、靖郭君田嬰者、宣王之庶弟也、封於薛、有子曰文、食客數千人、名聲聞於諸侯、號爲孟嘗君、秦昭王聞其賢、乃先納質於
齊、以求見、至則止囚欲殺之、孟嘗君使人抵昭王幸姫求解、姫曰、願得君狐白裘、蓋孟嘗君嘗以獻昭王、無他裘矣、客有能爲狗盜者、入秦藏中、取裘以獻姫、姫
爲言得釋、卽馳去、變
<pb:KR2b0041_MJSY_001-060a>
姓名、夜半至函谷關、關法鷄鳴方出客、恐秦王後悔追之、客有能爲鷄鳴者、鷄盡鳴、遂發傳、出食頃、追者果至、而不及、孟嘗君歸、怨秦、與韓魏伐之、入函谷關、秦割城以和、孟嘗君相齊、或毀之於王、乃出奔、(【薛】郡屬山東今東平府、【聞於】之聞去聲、【質】音致、交質、【抵】音底、至也、【幸姫】師古曰、姫者周之姓、貴於諸國之女、故婦人美號、皆稱姫、後因總謂衆妾爲姫、【狐白】狐腋下白者爲貴、【藏】音狀、物所畜曰藏、【爲】去聲、【函谷關】在弘農郡靈寶縣界、函音咸、【傳】音轉去聲、史注、今之驛券、【狗盜鷄鳴】蘇曰、田文所賓禮者、至於狗盜、皆以客禮食之、其取士亦陋矣、然微此二人、幾不脫於死矣、當是之時、雖道德禮義之士、無所用也、然道德禮義之士、當救之於未危、亦無用此士也、【相】去聲、)湣王滅宋而驕、燕昭王以齊嘗破燕之故、與諸侯合謀而攻齊、燕軍入臨淄、湣王走莒、楚將淖齒救齊、反殺湣王、而與燕共分齊之侵地、(【臨淄】縣屬益都、齊所都也、淄音茲、【走】音奏、【莒】縣屬密州、【淖】音閙、)王孫賈從湣王於莒、而失王處、其母曰、汝朝出而晚來、吾則倚門而望、汝暮出而不還、吾則倚閭而望、汝今事王、王走、汝不知
<pb:KR2b0041_MJSY_001-061a>
處、汝尙何歸焉、賈乃攻淖齒殺之、求湣王子法章而立之、保莒以抗燕、(【從】去聲、【閭】里門、【法章】襄王、)時
齊城、惟莒卽墨不下、卽墨人推田單爲將軍、身操版[金𦥛]、與士卒分功、妻妾編於行伍、收城中得牛千餘、爲絳繒衣、畫五彩龍文、束兵刃其角、灌脂束葦於
尾、燒其端、鑿城數十穴、夜縱牛、壯士隨其後、牛尾熱、怒奔燕軍、所觸盡死傷、而城中鼓譟從之、聲振天地、燕軍敗走、七十餘城皆復爲齊、迎襄王於莒、封單爲安平君、(【推】音退平聲、【[金𦥛]】鍬屬、【絳繒】絳赤色、繒帛也、繒疾陵切、【脂】油也、【葦】葭也、【奔】去聲、【復】音伏、)單攻狄、三月不克、魯仲連曰、將軍在卽墨曰、無可往矣、宗廟亡矣、將軍有死之心、士卒無生之氣、莫不揮泣奮臂欲戰、今將軍東有夜邑之奉、西有淄上之娛、黃金橫帶、騁乎淄澠之閒、有生之樂、無死之心、故不勝也、單明
<pb:KR2b0041_MJSY_001-062a>
日厲氣巡城、立於矢石之所、援枹鼓之、狄人乃下、(【夜】掖同、邑屬萊州、【淄】水出泰安州萊廡縣原山東北入海、【澠】音繩、水出益都府、東流合淄水入海、【樂】音洛、【枹】音浮、擊鼓槌也、)襄
王旣立、而孟嘗君中立爲諸侯、無所屬、王畏之與連和、初馮驩、聞孟嘗君好客而來見、置傳舍十日、彈劍作歌曰、長鋏歸來乎、食無魚、遷之幸舍、食有魚矣、又
歌曰、長鋏歸來乎、出無輿、遷之代舍、出有輿矣、又歌曰、長鋏歸來乎、無以爲家、孟嘗君不悅、時邑入不足以奉客、使人出錢於薛、貸者多不能與息、孟嘗君乃
進驩請責之、驩往、不能與者、取其券燒之、孟嘗君怒、驩曰、令薛民親君、孟嘗君竟爲薛公、終於薛、(【屬】音燭、【驩】音歡、【好】去聲、【置傳舍云云】傳去聲、暫停宿食之義、幸寵異賢者之名、代更代侍奉之號、鋏音頰、劍名、輿車乘也、【邑入】公賦、【使人出錢於薛】出薛私藏之錢以奉客、出音吹去聲、凡物自出、則音舂入聲、非自出而出之、則音吹去聲、後皆倣此、【貸】音態、借也、【息】利息也、【請責之】責貸者不納息者之罪、【券】音勸、【燒之】驩既及薛、見薛民多貧、而終不能與息、驩輒焚其券、約而不取、【令】平聲、【親君】驩言、吾所不取者、將以使民受惠<pb:KR2b0041_MJSY_001-063a>而愛君耳、【竟】終也、)襄王卒、子建立、母君王后賢、事秦謹、與諸侯信、君王后卒、齊客多受秦金、爲反閒、勸王朝秦、不修攻戰之備、不助五國攻秦、秦王政、旣滅五國、兵入臨淄、王建遂降、遷于共、處之松柏之閒而死、以齊爲郡、齊人歌之曰、松邪柏邪、住建共者客邪、(【爲反】之爲去聲、【反閒】之閒音㵎、諜也、謂反其說以離閒之也、【五國】楚燕趙魏韓、【降】音項平聲、【共】音恭、下同、邑屬衞州、【處】音杵、【客邪】言建用客不詳、使爲反閒、乃致此、○世紀、田齊自太公受命、至王建凡七世、)

{小斗、斗ハますナリ、賦稅ヲ民ヨリ收ムル時ハ、小キ升ヲ用ヒ、米ヲ民ニ與フル時ハ、大ナル升ヲ用ヒテ、私惠ヲ施スナリ。
有
禳田者、禳史記穰ニ作ル、田ヲ祭リテ豐年ヲ祈ルナリ、甌窶ハ、高地狹小ノ區、汙邪ハ、低下ノ田ナリ、篝ハ籠ナリ、滿篝滿車ハ、高下ノ地皆豐熟シテ、滿載シ
テ歸ルヲ云ナリ、一豚蹄、一酒壷ノ僅小ノ物ヲ以テ、其豐熟ヲ祈ル、齊王ノ金百斤車馬十駟ノ輕微ノ物ヲ以テ、趙ノ救ヲ求ムルニ喩ヘシナリ、狹ハ少、奢ハ多ナリ。
會田于郊、注ノ城外曰郊ハ誤ナリ、通鑑輯覽注、郊縣名ナリ、沛郡ニ屬ス、一ニ洨ニ作ル。
孫臏、古刖刑ヲ臏ト曰フ、孫子足ヲ斷タレシヲ以テ、呼デ臏ト云フ。
十萬竈、竈ハ兵粮ヲ炊グかまどナリ、日ニ之ヲ減少シテ、兵ノ少ナクナリシ如く示セシナリ、龐涓韓國ヨリ歸リ、魏國ニ入リ、齊軍ノ後ヲ逐フ、故ニ其竈ノ減ゼシヲ知リシナリ、二萬竈、史記三萬竈ニ作ル。
能爲鷄鳴者ハ、所謂鷄ノ虛音ナリ、夜半鷄未ダ鳴ク時ニ非レドモ、鷄ノ聲ヲ爲セシヲ以テ、眞ノ鷄モ之ニ應ジテ鳴キシナリ。
發傳ノ傳ハ、宿驛ノ通行券ナリ。
身操版[金𦥛]、史記注、古ノ軍行、常ニ板[金𦥛]ヲ負フト、版ハ板、[金𦥛]ハ地ニ挿ミ土ヲ起ス器、卽すきナリ、以テ陣營ノ用ト爲スナリ。
妻妾編於行伍、田單ノ妻妾ヲモ、兵隊ノ列ニ組入レシナリ。
得牛千餘、輯覽評ニ云、卽墨一邑、圍マルル已ニ三年、何ゾ城中ノ牛尙千餘アルヲ得ンヤ、火牛ノ事、當ニ諒ニ或ハ之レ有ルベキモ、史家過ギテ文飾ヲ爲シ、反テ後世ノ疑ヲ啓ク。
爲絳繒衣畫五彩龍文、絳ハ赤色ナリ、繒ハきぬナリ、牛ニ赤キ衣ヲ著セテ、五色ノ龍ノ如キ者ヲ畫キ、其形ヲ神異ニシテ、敵ヲ驚カスナリ。
夜邑ノ夜ハ、掖ニ同ジ、齊田單ヲ封ズルニ掖邑萬戶ヲ以テス。
傳舍幸舍代舍ハ、史記注云、並ニ當ニ上中下三等ノ客、舍スル所ノ名ナルベシ。
長鋏ノ鋏ハ、劍ノさやナリ、古來解シテ刀ノつかト爲セドモ、狩谷棭齋和名抄箋注、之ヲ辨ズル詳ナリ。
使人出錢於薛、貸者多不能與息ハ、孟嘗君、其私藏ノ錢ヲ出シテ、薛ノ民ニ貸シ、其利息ヲ取リテ、客ヲ養フノ資ト爲スナリ、與ハ、史記注ニ、猶還ス如シトアリ、貴ハ催促ナリ。
令薛民親君ハ、馮驩薛ニ至リテ、其利息ヲ出スヲ得ル者ハ、期限ヲ定テ之ヲ取リ、利息ヲ出ス能ハザル者ハ、其證文ヲ焚キ、還テ孟嘗君ニ吿テ曰、足ラザル者ハ、之ヲ責ムル十年ナレドモ得ベカラズ、急ニスレバ、民皆逃亡ス、故ニ無用ノ券ヲ焚イテ、薛ノ民ヲシテ君ヲ親マシメ、而シテ君ノ善聲ヲ彰スナリト、後ニ孟嘗君相ヲ罷メテ、薛ノ國ニ往キシニ、老幼相携ヘテ之ヲ迎ヘシハ、是其効ナリ。}

〔趙〕之先、本與秦同姓、祖於蜚廉、有子季勝、其後有造父者、事周穆王、以功封趙城、由是爲趙氏、春秋時、有趙
夙者、事晉、夙生成子衰、衰生宣子盾、人曰、趙衰冬日之日也、趙盾夏日之日也、冬日可愛、夏日可畏、盾生朔、大夫屠岸賈、滅朔之族、朔有遺腹子武、賈索之
不得、朔客程嬰、公孫杵臼、相與謀曰、
<pb:KR2b0041_MJSY_001-064a>
立孤與死孰難、嬰曰、死易立孤難耳、杵臼曰、子爲其難、杵臼取它兒匿山中、嬰出謬曰、與我千金、吾吿趙氏孤處、賈喜、乃使人隨嬰、殺杵臼及孤、而趙氏眞孤在、嬰後與武滅賈、竟立武、而自殺、以下報宣孟及杵臼、武卒、號文子、(【蜚】古文飛、【趙城】縣屬霍州、【衰】初危切、【盾】音豚上聲、【賈】音古、下並同、【遺腹子】父沒而生曰遺腹子、武名也、【孤】幼而無父曰孤、【易】音異、【它】音佗、【匿】女力切、藏也、【謬】靡幼切、給也、【千金】萬氏云、秦以一鎰爲一金、千金乃千鎰也、【眞孤】武也、【宣孟】卽宣子盾、孟其字也、)文子生景叔、景叔生簡子鞅、簡子有臣曰周舍、死、簡子每聽朝、不悅曰、千羊之皮、不如一狐之腋、諸大夫朝、徒聞唯唯、不聞周舍之鄂鄂也、(【鞅】音央上聲、【舍】音赦、【朝】音潮、下同、【腋】音亦、肘也、【唯】上聲、順從也、【鄂】諤同、謇也、)簡子長子曰伯魯、幼曰無恤、書訓戒之辭於二簡、以授二子曰、謹識之、三年而問之、伯魯不能擧其辭、求其簡、已失之矣、無恤誦其辭甚習、求其簡、出諸懷中而奏之、
<pb:KR2b0041_MJSY_001-065a>
於是立無恤爲後、簡子使尹鐸爲晉陽、請曰、以爲繭絲乎、以爲保障乎、簡子曰、保障哉、尹鐸損其戶數、簡子謂無恤曰、晉國有難、必以晉陽爲歸、(【長】音張上聲、【簡】册也、【識】音志、記也、【習】熟也、【晉陽】縣屬大原、【繭絲保障】繭音堅上聲、繭絲者、指賦稅而言、保障者、指藩籬而言、尹鐸之意、不在賦稅而在藩籬也、其後無恤、卒於晉陽託身而得免、況爲天下者、其或急於繭絲之近用、而忽諸保障之大計乎、【損戶數】減損戶敷、則稅賦輟而民力舒也、【難】去聲、)簡子卒、無恤立、是爲襄子、知伯求地於韓魏、皆與之、求於趙、不與、率韓魏之甲、以攻趙、襄子出走晉陽、三家圍而灌之、城不浸
者三板、沈竈產鼃、民無叛意、襄子陰與韓約、共敗知伯、滅知氏而分其地、襄子漆知伯之頭、以爲飮器、知伯之臣豫讓、欲爲之報仇、乃詐爲刑人、挾匕首、入襄
子宮中塗厠、襄子如厠心動、索之獲讓、問曰、子不嘗事范中行氏乎、知伯滅之、子不爲報讐、反委質於知伯、知伯死、子獨何爲
<pb:KR2b0041_MJSY_001-066a>
報仇之深也、曰、范中行氏衆人遇我、我故衆人報之、知伯國士遇我、我故國士報之、襄子曰、義士也、舍之、謹避而已、(【走】音奏、【浸】通鑒注、宜作沒、【三板】一丈爲板、【產】生也、【鼃】蛙同、蝦蟇也、【與韓約】有脣亡齒寒之語、【敗】音拜、【漆】木液、黏黑可飾器物、著於人身、則潰而如癩、【飮器】史注、酒器也、每賓客、設之、示恨深也、【爲之】之爲、【爲報】之爲並去聲、【仇】音求、讐也、【刑人】執賤役人也、卽宮者之屬、【匕首】短劍也、其頭類匕、故曰匕首、匕音比、【厠】初吏切、【索】音生入聲、取也、【行】音抗、【質】音桎、身也、下同、【遇】待也、【舍】音捨、釋也、)讓漆身爲厲、呑炭爲啞、行乞於市、其妻不識也、其友識之曰、以子之才、臣事趙孟、必得近幸、子乃爲所欲爲、顧不易邪、何乃自苦如
此、讓曰、不可、旣委質爲臣、又求殺之、是二心也、凡吾所爲者極難耳、然所以爲此者、將以愧天下後世、爲人臣懷二心者也、襄子出、讓伏橋下、襄子馬驚、索
之得讓、遂殺之、(【厲】癩同、【啞】音鴉上聲、【趙孟】晉趙氏、世稱趙孟、如知氏世稱知伯、【所欲爲】殺襄子也、【易】音異、【將】音漿、)襄子立伯魯之孫浣、是爲獻子、獻子生烈侯籍、以周威烈王命
<pb:KR2b0041_MJSY_001-067a>
爲侯、歷武公、敬侯、成侯至肅侯、(伯魯之、疑衍文、案、通鑒、浣乃襄子之孫也、浣音緩、)秦人恐喝諸侯求割地、有洛陽人蘇秦、游說秦惠王、不用、乃往說燕文侯、與趙從親、燕資之、以至趙、說肅侯曰、諸侯之卒、十倍於秦、幷力西向、秦必破矣、爲大王計、莫若六國從親以擯秦、肅侯乃資之、以約諸侯、蘇秦以鄙諺說諸侯曰、寧爲鷄口、無爲牛後、於是六國從合、(【恐】去聲、脅也、【喝】音罕入聲、【洛陽】縣屬河南、【從】音蹤、下並同、【資】助給路費曰資、【爲】去聲、【計】謀也、【六國】楚燕齊韓趙魏、【擯】音鬢、棄也、【鄙諺】諺音彥、俗語、寧願詞也、鷄口雖小貴也、牛後雖大賤也、喩寧爲小國之君、無爲大國之臣、)蘇秦者、師鬼谷先生、初出游、困而歸、妻不下機、嫂不爲炊、至是爲從約長、幷相六國、行過洛陽、車騎輜重、擬於王者、昆弟妻嫂、側目不敢視、俯伏侍取食、蘇秦笑曰、何前倨而後恭也、嫂曰、見季子位高金多也、秦喟然歎曰、此一人之身、富貴則親戚畏懼之、貧賤
<pb:KR2b0041_MJSY_001-068a>
則輕易之、況衆人乎、使我有洛陽負郭田二頃、豈能佩六國相印乎、於是、散千金、以賜宗族朋友、旣定從約歸趙、肅侯封爲武安君、(【鬼谷】姓王、名詡、居河南鬼谷、故號鬼谷先生、【爲】去聲、【炊】音吹、爨也、【長】音張上聲、【相】去聲、下同、【過】音戈、【騎】去聲、【輜】音玆、【重】去聲、輜載衣車、重載物車也、行者之資總曰輜重、【昆】兄也、【季子】秦字、【易】音異、忽也、【負郭】外城曰郭、【頃】音傾上聲、百畝爲頃、【武安】縣屬茲州、)其後秦使犀首欺趙、欲敗從約、齊魏伐趙、蘇秦恐去趙、而從約解、(【使】去聲、【敗】音拜、【犀首】通鑒、周顯王三十七年、秦惠王使犀首欺齊魏、與共伐趙、以敗從約、犀首者、魏公孫衍、仕於秦者也、)肅侯子武靈王、胡服招騎射、略胡地、滅中山、欲南襲秦、不果、(【騎】去聲、【胡地】北狄曰胡、【中山】國名、中音仲、)傳子惠文王、惠文嘗得楚和氏璧、秦昭王請以十五城易之、欲不與、畏秦强、欲與、恐見欺、藺相如願奉璧往、城不入、則臣請完璧而歸、旣至、秦王無意償城、相如乃紿取璧、怒髮指冠、卻立柱下曰、臣頭與璧俱碎、遣從者懷璧閒行先歸、身待命
<pb:KR2b0041_MJSY_001-069a>
於秦、秦昭王賢而歸之、(【和氏璧】韓非子曰、楚人卞和、得玉璞於荊山、奉獻厲王、王使玉人相之、曰、石也、王以爲和詐、刖其左足、武王卽位、和又獻之、王使玉人相之、又曰、石也、刖其右足、文王卽位、和抱璞哭於荊山三日夜、泣盡繼之以血、王使人問曰、天下刖者多、子奚哭之悲、和曰、吾非悲刖也、夫以寶玉而題之曰石、貞士而名之曰詐、吾是以悲、王使人理其璞、果得玉焉、遂命名曰和氏璧、【易】音亦、【藺】音吝、【奉璧往】有不與曲在我之語、【償】音常、還也、【給】音怠、欺言曰給、【從】去聲、【閒】音㵎、)秦王約趙王會澠池、相如從、及飮酒、秦王請趙王鼓瑟、趙王鼓之、相如復請秦王、擊缶爲秦聲、秦王不肯、相如曰、五步之內、臣得以頸血濺大王、左右欲刃之、相如叱之、皆靡、秦王爲一擊缶、秦終不能有加於趙、趙亦盛爲之備、秦不敢動、(【澠】音湎、縣屬陝州、【從】去聲、【瑟】絲屬、二十五絃、【缶】音否、瓦器、可以節樂、【濺】音箭、灑也、【刃】刃猶殺也、【叱】音眞入聲、呵叱也、【靡】去聲、止同、【爲一】之爲去聲、下同、)趙王歸、以相如爲上卿、在廉頗右、頗曰、我爲趙將、有攻城野戰之功、相如素賤人、徒以口舌居我上、吾羞爲之下、我見相如必辱之、相如聞之、每朝常稱病、不欲與爭列、出望見、輒引車
<pb:KR2b0041_MJSY_001-070a>
避匿、其舍人皆以爲恥、相如曰、夫以秦之威、相如廷叱之、辱其羣臣、相如雖駑、獨畏廉將軍哉、顧念强秦不敢加兵於趙者、徒以吾兩人在也、今兩虎共鬭、其勢不俱生、吾所以爲此者、先國家之急、而後私讐也、頗聞之、肉袒負荊、詣門謝罪、遂爲刎頸之交、(【右】上也、【爲之】之爲去聲、【朝】音潮、【列】位序也、【舍人】親近左右之通稱、猶言家人也、【夫】音扶、【駑】音奴、鈍也、【袒】音但、脫袖露肉爲袒、【荊】荊木杖也、【詣】音羿、至也、【刎頸】刎音文上聲、史記、要齊生死、而刎頸無悔也、)惠文王子孝成王立、秦伐韓、韓上黨降於趙、秦攻趙、廉頗軍長平、堅壁不出、秦人行千金爲反閒、曰秦獨畏馬服君趙奢之子括爲將耳、王使括代頗、相如曰、王以名使括、若膠柱鼓瑟耳、括徒能讀其父書、不知合變也、王不聽、(【上黨降於趙】上黨郡、屬山西、今潞州、降音項平聲、通鑒、上黨守馮亭謀曰、秦兵日進、韓不能應、不如歸趙韓趙爲一、則可以當秦矣、【長平】城在澤州高平東北、【堅壁】堅城壁也、【爲】去聲、【閒】音㵎、【馬服】服虔曰、奢嘗爲趙將有功、賜號馬服、猶言服馬也、【膠柱】柱絃下柱、膠其柱而不移、則瑟之聲必不能合其節、)
<pb:KR2b0041_MJSY_001-071a>
括少學兵法、以天下莫能當、與父奢言、不能難、然不以爲然、括母問故、奢曰、兵死地也、而括易言之、趙若將括、必破趙軍、及括將行、其母上書言、括不可使、括至軍、果爲秦將白起所射殺、卒四十萬皆降、坑於長平、(【少】去聲、【難】去聲、辯難也、【爲然】之然、通鑒作善、【易】音異、【將行】之將音漿、【上】上聲、【括不可使】有卽有不稱、妾請無隨坐之語、【果爲】之爲去聲、【射】音石、【降】音項平聲、【坑】坑謂壓之於谷也、)趙相平原君公子勝、食客常數千人、客有公孫龍者、爲堅白同異之辯、(【相】去聲、【平原】縣屬德州、【公子勝】武靈王子、名勝、封平原、【公孫龍】龍、家語作寵、孔子弟子、字子石、咸玄英莊子疏云、公孫龍著守白論、行於世、堅白卽守白也、言堅執其說而守之、公孫龍之辯、蓋將合異以爲同、故曰同異、)秦攻趙邯鄲、平原君、求救於楚、擇門下文武備具者二十人與之俱、得十九人、毛遂自薦、平原君曰、士處世、若錐處囊中、其末立見、今先生處門下三年、未有聞、遂曰、使遂得處囊中、乃穎脫而出、非特末見而已、平原君乃以備
<pb:KR2b0041_MJSY_001-072a>
數、
十九人目笑之、至楚定從、不決、毛遂按劍歷階升、曰從之利害兩言而決耳、今日出而言、日中不決何也、楚王怒叱曰、胡不下、吾與而君言、汝何爲者、毛遂按劍
而前、曰王所以叱遂、以楚國之衆也、今十步之內、不得恃楚國之衆也、王之命懸於遂手、以楚之强、天下莫能當、白起小豎子耳、一戰而擧鄢郢、再戰而燒夷陵、
三戰而辱王之先人、此百世之怨、趙之所羞、合從爲楚、非爲趙也、王曰唯唯、誠若先生之言、謹奉社稷以從、遂曰、取雞狗馬之血來、捧銅盤跪進曰、王當歃血而
定從、次者吾君、次者遂、左手持盤、右手招十九人、歃血於堂下、曰公等碌碌、所謂因人成事者也、平原君定從歸、曰毛先生一至楚、使趙重於九鼎大呂、以遂爲
上客、楚將春申君救
<pb:KR2b0041_MJSY_001-073a>
趙、會魏信陵君亦來救趙、大破秦軍邯鄲下、(【邯鄲】音寒丹、縣屬磁州、【擇十九人】名姓未詳、【處】音杵、下並同、【錐】音追、鑽也、【見】音現、下同、【穎脫】穎禾芒、銳上突然而出、故云脫穎、說文、脫突也、【從】音蹤、下並同、【胡】何也、【鄢】音匽、城在襄陽、【夷陵】郡屬湖北、今峽州、【辱】謂拔郢徙陳之辱也、【唯】上聲、【社稷】古者建國、左稷右社、左陽右陰、陰主殺、軍行則載社主以行、以示誅戮之不敢專也、或曰、社主土、稷主穀、稷何與於軍行乎、曰、稷非土無以生、土非稷無以見生效、以其同功而均利、故言社則幷稷而言之耳、非謂載稷主以行軍也、【雞狗馬】凡盟用牲、天子牛馬、諸侯犬猳、大夫以下用雞、今總盟之、故曰雞狗馬之血、【歃】音杉入聲、歃歠也、餘者瘞之、故云歃、所謂盟者如是、【碌碌】老子曰、碌碌如玉、落落如石、言玉之混石、不可以一二數、【大呂】大鐘、音合大呂者也、)孝
成王子悼襄王立、思復用廉頗爲將、時頗奔在魏、使人視頗、頗之仇郭開、與使者金令毀之、頗見使者、一飯斗米肉十斤、被甲上馬、以示可用、使者還曰、廉將軍
尙善飯、然與臣坐頃之、三遺矢矣、王以爲老、遂不召、楚人迎頗於魏、頗爲楚將、無功、曰我思用趙人、尋卒、趙得李牧爲將、先居北邊、破匈奴、悼襄王子幽繆
王遷立、秦王政遣兵攻趙、牧爲大將敗之、秦縱反閒
<pb:KR2b0041_MJSY_001-074a>
言、牧將反、遷誅之、秦兵至虜遷、趙之七大夫立趙嘉爲王、王于代、秦進攻破嘉、遂滅趙爲郡、(【使】去聲、【飯】上聲、下同、【上】上聲、【頃】音傾上聲、頃刻也、【矢】屎同、【思用趙人】以趙士卒訓練有素、【尋】繼同、續也、後做此、【卒】音遵入聲、【匈奴】北狄曰匈奴、【繆】音目、【敗】音拜、【閒】音㵎、【將反】之將音槳、【七】史記作亡、【代】州屬山西、○世紀、趙自烈侯受命、至王嘉、凡十一世、)

{屠岸賈滅朔之族云云、史記賈攻㆓趙氏於下宮㆒、殺㆓趙朔趙同趙括趙嬰齊㆒ニ
作リ、次ニ程嬰公孫杵臼ノ事ヲ載ス、而テ左傳、朔ノ妻莊姫、趙同趙括ヲ譖シ、晉侯同括ヲ殺ス、趙武姫ニ從テ公宮ニ畜ハル、其田ヲ以テ祁奚ニ與フ、韓厥晉侯
ニ言ヒ、乃チ武ヲ立テ、其田ヲ反スニ作ル、輯覽評云、春秋魯成公八年、晉其大夫趙同趙括ヲ殺スト書シ、趙朔ニ及バズ、十年晉侯獳卒スト書シ、同括ノ殺ヲ去
ル二年ノミ、此ニ據レバ、則史記載ル所ノ屠岸賈下宮ノ討、程嬰ノ趙孤ヲ匿ス十五年ナル者、問ハズシテ其妄タルヲ知ルト、孔穎達春秋正義亦云、成公二年、左
傳、欒書下軍ニ將タレバ、趙朔已ニ死シ、之ニ代リシナリ、則趙同趙括ト同ク死スルヲ得ズ、又公孫杵臼程嬰ノ事、左傳ト背違ス、從フベカラズト。
唯唯鄂鄂、唯ハ諾ナリ、惟タ人ニ從フヲイフ、鄂ハ諤ニ同ジ、諤諤ハ直言ナリ、千羊ノ皮ハ多キモ、一狐腋ノ白キ裘ニ及バズ、諸大夫多クアレドモ、一周舍ニ及バザルニ喩フ。
繭絲保障ハ、通鑑胡三省注云、繭絲ハ、民ノ膏澤ヲ浚ル、繭ノ緖ヲ抽ク如ク、盡キザレバ止マザルヲ謂フ、保障ハ、民ノ生ヲ厚クスル、堡ヲ築テ白ラ障フル如ク、愈培ウテ愈厚キヲ謂フ。
飮器、通鑑注云、顏師古曰、匈奴嘗テ月氏王ノ頭ヲ以テ、漢使ト血ヲ歃リ盟フ、然ラバ飮酒ノ器是ナリ。
索ハ、搜ナリ、求ナリ。
厲ハ、癩病ナリ。
趙孟ハ、襄子ヲ指ス、春秋ノ時ヨリ、趙宣子ヲ宣孟ト謂ヒ、趙文子ヲ趙孟ト謂ヒ、其後遂ニ襲デ趙孟ト呼ブ、孟ハ長ナリ。
伯魯之孫浣、注ノ通鑑浣乃襄子之孫也ハ誤ナリ、史記通鑑、共ニ伯魯ノ孫ト爲ス。
從親ノ從ハ、合從ニシテ、縱ノ義ナリ、東西ヲ衡ト曰ヒ、南北ヲ從ト曰フ。
寧爲鷄口、無爲牛後ハ、鷄ノ口ハ、小ナレドモ、前ニ在レバ貴ク、牛ノ尻ハ、大レドモ賤シ、六國ハ、小ナレドモ各其君トナレバ、秦ノ大國ニ從フニ勝ルニ喩ヘシナリ。
季子ハ、史記注ニ、其嫂小弟ヲ呼デ季子ト爲ス、未ダ必ズ其字ナラズ、以テ字ト爲ス者、未ダ得タリト爲サズ。
負郭田ハ、負ハ背ニスルナリ、郭ハ外城ノ地ナリ、城ニ近キ地ハ、自ラ沃潤ニシテ最膏腴ナリ。
胡服、胡ハ北方ノ夷狄ナリ、其服簡易ニシテ、騎射ニ便ナレバ、夫ニ倣ヒシナリ。
城不入ハ、秦ヨリ趙ニ城ヲ入レザルナリ。
缶ハ瓦器ニシテ、酒ヲ盛ル物ナレドモ、秦人ハ之ヲ鼓シテ、歌ノ節ヲトルナリ。
五步之內、臣得以頸血濺大王、五步ノ內ハ、近キヲ云フナリ、相如進ミ出デ、秦王ニ近ヅキ、自ラ首頸ノ血ヲ秦王ニ濺ギカクルト云フハ、卽秦王ヲ刺サントシテ、之ヲ脅カセシナリ。
肉袒負荊ハ、衣ヲ肌ヌギテ肉ヲ露ス、荊ハばらノ木ニテ、夫ヲ背ニ負フハ、罪ヲ謝シテ、荊ニテ打タルルヲ請フナリ。
刎頸之交ハ、共ニ生死ヲ齊ウシテ、首ヲ刎ルモ悔イザルヲ云フ。
膠柱鼓瑟ハ、瑟ハこと、柱ハことぢナリ、琴ノ緖ハ、緩急アリテ、之ヲ調和スルハ琴柱ニ在リ、若シ其柱ヲ膠ニテ附クレバ、運轉シテ調子ヲトトノフルコト能ハザルナリ、變通ヲ知ラザルニ喩フ。
不能難ハ、趙括能ク辯論シテ、父奢モ難詰スル能ハズ、然レドモ以テ善ト爲サザルナリ。
易言之、戰爭ハ死地ナレバ、輕輕シク言フベキニ非ズ、然ルニ括容易ニ之ヲ言フナリ。
坑ハ阬ニ同ジ、陷ナリ、陷レテ穴埋ニスルナリ。
平原君ハ、公子勝、東武城ニ封ゼラレ、平原君ト號ス、平原ニ封ゼラレシニ非ズ。
堅白同異ハ、公孫龍嘗テ守白論ヲ著ス、堅白ハ卽守白ニシテ、堅ク其說ヲ執テ之ヲ守ルナリ、同異ハ、異ナル者ヲ合セテ同ジクスルナリ、艱僻ノ說ナリ。
穎脫而出、穎ハ錐ノ穗ナリ、特ニ末ノ少シ見ハルルノミナラズ、穗先ガ拔ケ出ヅルナリ。
目笑ハ、笑フ態ニシテ、未ダ發セズシテ之ヲ輕ンズルノ意、目ニ寓スルナリ。
定從ノ從モ、合從ナリ。
歷階ハ、きざはしノ段ヲ登ルニ、足ヲ順ニ聚メテ登ラズ、段ヲ踏越テ登ルヲ云フ、急劇ノ態ナリ。
雞狗馬之血ハ、盟ノ時之ヲ歃ルナリ、歃血ハ、盟フ者、血ヲ以テ口旁ニ塗ルナリ。
碌碌ハ、史記ニ錄錄ニ作ル、注隨從ノ貌。
九鼎大呂ハ、共ニ國ノ寶器ナリ、大呂ハ周廟ノ大鐘、其音大呂ノ律ニ合フ。
三遺矢ハ、數〻起テ便スルヲ云フ、其老態ヲ毀リシナリ。}

〔魏〕之先、本與周同姓、文王子畢公高之後也、國絕、有苗裔曰畢萬、事晉、邑于魏、數世有絳、絳後四世曰桓子者、與韓趙共滅知氏而分之、桓子之孫、曰文侯斯者、以周威烈王命爲侯、以卜子夏、田子方爲師、過段干木之閭必式、四方賢士多歸之、(【魏】都安邑、【裔】音曳、【邑于魏】縣屬大名、事見左閔公元年、【絳】諡莊子、嘗勸晉和戎有功、【四世】譜系未詳、【閭】通鑒作盧、【式】車前橫木、有所敬、則、俯而馮之、)文侯之子擊、遇子方于道、下車伏謁、子方不爲禮、擊怒曰、富貴者驕人乎、貧賤者驕人乎、子方曰、亦貧賤者驕人耳、富貴
<pb:KR2b0041_MJSY_001-075a>
者安敢驕人、國君而驕人失其國、大夫而驕人失其家、夫士貧賤者、言不用行不合、則納履而去耳、安往而不得貧賤哉、擊謝之、(【夫】音扶、【行】去聲、下同、【履】皮屨曰履、)文侯謂李克曰、先生嘗敎寡人、家貧思良妻、國亂思良相、今所相、非魏成則翟璜、二子何如、克曰、居視其所親、富視其所與、達視其所擧、窮視其所不爲、貧視其所不取、五者足以定之矣、子夏、田子方、段干木、成所擧也、乃相成、(【相】去聲、下並同、【魏成】文侯弟、【翟】音宅、姓也、)有衞人吳起者、初仕魯、魯欲使起擊齊、而起娶齊女、疑之、起殺妻以求將、大破齊師、或曰、起殘忍薄行人也、起恐得罪歸魏、文侯以爲將、拔秦五城、起與士卒同衣食、卒有病疽、起吮之、卒母聞而哭曰、往年吳公吮其父、不旋踵死敵、今又吮其子、妾不知其死所矣、(【拔】取也、【疽】<pb:KR2b0041_MJSY_001-076a>音蛆、癰也、【吮】音痊上聲、吸也、謂吸出膿血、【旋踵】踵音腫、旋轉踵足也、)文
侯卒、子擊立、是爲武侯、武侯浮西河而下、中流顧謂吳起曰、美哉山河之固、魏國之寶也、起曰在德不在險、昔三苗氏、左洞庭右彭蠡、禹滅之、桀之居、左河濟
右泰華、伊闕在其南、羊腸在其北、湯放之、紂之國、左孟門右太行、恆山在其北、大河經其南、武王殺之、若不修德、舟中人皆敵國也、武侯曰善、(【洞庭】湖在巴陵縣西、【彭蠡】澤在彭澤縣東、卽鄱陽湖是也、【濟】上聲、水出絳州城曲縣王屋山東南、曰沇水、旣見而伏、東出孟州、是爲濟水、西南入于河、復出河之南、溢而爲滎、東出于陶丘北、又東北至東平府、又北東至傅興州入海、【泰華】泰太同、太華西嶽、案、華州鄭縣有少華山、故指西嶽爲泰華也、【伊闕】高誘曰、伊闕在洛陽西南六十里、禹所闢也、【羊腸】皇甫謐曰、壺關北有羊腸坂、在太原晉陽西北九十里、【孟門】索隱曰、案紂都朝歌、孟門山在其西、今言左、則東別有孟門也、【太行】山首始於懷孟府河內縣西北、至幽州九百嶺、亙十州之界、有八陘、行音杭、【恆】胡登切、北嶽、在保定府曲陽縣西北、)武侯卒、子惠王罃立、東敗於齊、將軍龐涓與太子申皆死、南敗於楚、西喪地於秦、乃卑辭厚幣、以招賢者、孟子至、而不用、子襄王
<pb:KR2b0041_MJSY_001-077a>
立、孟子去之齊、(【罃】音鶯、【喪】去聲、)魏人有張儀者、與蘇秦同師、嘗遊楚、爲楚相所辱、妻慍有語、儀曰、視吾舌、尙在否、蘇秦約從、時激儀使入秦、(【爲楚相所辱】爲去聲、相去聲、筌蹄云、儀嘗從楚相飮、已而楚相亡璧、意儀盜之、乃執而笞之、【吾舌】示將復爲游說也、【從】音蹤、下同、【激儀】案、蘇秦初使人說儀來謁己、而先誡門下、勿爲通、又使不得去者數日、及見又慢辱之、旣激其怒而入秦、然後陰使人贈其資、隨之入秦、佗日乃以實吿曰、蘇君憂秦伐趙敗從約、以爲非君莫得秦柄故激怒君、使臣陰奉給君資、盡蘇君之計謀也、)儀曰、蘇君之時、儀何敢言、蘇秦去趙而從解、儀專爲橫、連六國、以事秦、秦惠王時、儀嘗以秦兵伐魏、得一邑、復以與魏、而欺魏割地以謝秦、歸爲秦相、已而出爲魏相、實爲秦地、襄王時、復歸相秦、已而復出相魏以卒、(【從解】說見上文、【謝秦】事見通鑒周顯王四十一年、【爲】去聲、【爲秦】筌蹄云、實爲秦圖魏、)魏安釐王立、封公子無忌爲信陵君、無忌愛人下士、食客三千人、秦攻趙、魏王使晉鄙救之、秦昭王欲移兵先擊救者、王恐止晉鄙兵壁于鄴、又使新
<pb:KR2b0041_MJSY_001-078a>
垣
衍說趙、共尊秦爲帝、魯仲連往見衍曰、彼秦者、棄禮義上首功之國也、卽肆然帝天下、則連有蹈東海而死耳、衍再拜曰、先生天下士也、吾不敢復言帝秦矣、趙平
原君夫人、無忌姉也、趙急、使者冠蓋相望、責救於無忌無忌請於王、及使賓客游說萬端、王不聽、客侯嬴敎無忌、禱於王幸姫、竊得晉鄙兵符、且薦力士朱亥與
俱、謂晉鄙合符而疑、則擊殺而奪其軍、一如嬴言、得兵以進、大破秦兵、解邯鄲圍、而無忌不敢歸魏、(【釐】音煕、【無忌】安釐王弟、【鄴】郡屬河東、今彰德府、【上】尙同、【首功】戰伐以斬首多爲功、【姉】音子、【使者】之使、去聲、【望】通鑒作屬、連也、【責】求也、【侯嬴】侯姓、嬴名、嬴音盈、【禱於王幸姫】禱請也、說見通鑒周赧王五十七年、【兵符】朱子曰、符以玉爲之、篆刻文字、而中分之、彼此各藏其半、有故則合以爲信也、語錄云、古人符節、多以玉爲之、如牙璋、以起軍旅、又有竹符、英蕩符、蕩小節符、使者謂之蕩節也、漢有銅虎符、以起兵、竹使符以與郡守、此兵符云者、蓋亦銅虎符者也、)秦伐魏、魏患之、使人請無忌、不肯歸、客毛公、薛公見曰、魏急、而公子不恤、
<pb:KR2b0041_MJSY_001-079a>
一旦秦克大梁、夷先王宗廟、公子何面目立於天下乎、無忌趣駕還、諸侯聞無忌爲魏將、皆遣救、無忌率五國兵、敗秦兵於河外、追至函谷關而還、無忌卒、(【毛公薛公】皆趙處士、無忌嘗從之游、【見】音現、【恤】救也、【大梁】在漢陳畱郡浚儀縣、今汴梁也、惠王罃遷都此、故孟子稱之曰梁惠王、【夷】毀也、【趣】音促、【五國】楚燕魏趙韓、【敗】音拜、)十八年而魏王假立、後又二年、秦王政遣兵伐魏、殺王假而滅魏爲郡、(○世紀、魏自文侯受命、至王假凡九世、)

{文侯斯、史記都ニ作ル、通鑑斯ニ作ル。
必式ノ式ハ軾ニ同ジ、事前ニアル橫木ナリ、古者車ニ立乘ス、式車トハ、首ヲ俯シ軾ヲ撫シ、禮ヲ以テ人ヲ敬スルナリ。
納履而去耳、擊謝之、史記、若㆑脫㆑躧然、子擊不㆑懌而去ニ作ル、躧ハ草履ナリ、是書ハ通鑑ニ據ル。
居
視其所親云云、凡ソ人ヲ視ルニハ、平居ノ時ハ、其親友ト爲ル所ノ人何如ヲ視、富メル時ハ、其施與スル所ヲ視、仕官發達スル時ハ、其推擧スル所ノ人ヲ視、窮
困スル時ハ、其妄ニ爲サザル所ヲ視、貧シキ時ハ、其濫ニ取ラザル所ヲ視レバ、其君子タルヲ知ルベシ、今魏成ハ、侯ノ弟ヲ以テ、能ク子夏田子方段干木ノ如キ
賢者ヲ薦擧スレバ、相ニ任ジテ不可ナキヲ知ル。
妾不知其死所ハ、其夫已ニ吳起ノ恩ニ感ジテ戰死ス、今其子モ亦恩ニ感ジテ戰死セントスレバ、妾ハ夫及ビ子ヲ喪ヒ、路頭ニ迷ヒテ、死所ヲ知ラズト云フナリ。
激
儀使入秦ハ、蘇秦合從ノ策ヲ行フニ當リ、秦國ノ其約ヲ敗ルヲ恐レ、人ヲ遣リ秦ニ用ヒシメテ、己レノ妨ヲ爲サザラシメント欲シ、因テ策ヲ設ケ、張儀ヲ激怒セ
シメ、儀ノ秦ニ仕ヘテ、趙ヲ苦メント念フヲ知リ、潛ニ人ヲシテ、金幣車馬ヲ發シ、儀ニ隨テ秦ニ入ラシム、儀其術中ニ陷リ、其恩ヲ感ズ、故ニ蘇秦ノ用ヒラル
ル閒ハ、儀敢テ言說ヲ以テ妨ゲズト云フナリ。
爲橫ハ、橫ハ衡ト通ジ、東西ヲ橫ト曰フ、卽從ノ反對ニテ、從ハ南北ヲ連ネテ一ト爲シ、西ニ向テ秦ヲ𢷤ケ、橫ハ六國ノ交ヲ絕チテ、西ニ向テ秦ニ事ヘ使ムルヲ云フ。
上首功ハ、秦戰テ能ク首ヲ斬リ功アル者ヲ尙ブナリ。
有踏東海而死耳、秦ノ民ト爲ルニ忍ビザルヲ云フナリ。
兵符ハ、銅ニテ虎ノ形ヲ造ル符ナリ、文字ヲ刻シテ之ヲ中分シ、一ハ王ノ所ニ置キ、一ハ大將ニ與ヘ、事故アレバ之ヲ合セテ、以テ信ト爲ス、今信陵君、私ニ晉鄙ニ代ラント欲ス、故ニ王所ノ符ヲ竊ミ、晉鄙ノ符ト合セテ、其軍ヲ奪ハントセシナリ。
夷先王宗廟、夷ハ平ナリ、敵國ヲ滅セバ、其宗廟ヲ毀チテ、平地ニ爲スナリ。}

〔韓〕之先、本與周同姓、武王子韓侯之後也、國絕、其後裔事晉爲韓氏、韓武子之三世曰厥、厥五世至康子、與趙魏共滅知氏、又二世曰景侯虔、以周威烈王命爲侯、(【韓】都潁川、【五世】譜系未詳、【二世】康子生武子、武子生景侯、【虔】音乾、)韓相俠累、與濮陽嚴仲子有惡、仲子聞軹人聶政之勇、以黃金百鎰、爲政母壽、欲因以報仇、政曰、老母在、政
<pb:KR2b0041_MJSY_001-080a>
身未可以許人也、及母卒、仲子乃使政圖之、俠累方坐府、兵衞甚嚴、政直入刺之、因自皮面抉眼、韓人暴其尸於市、購問莫能識、姉嫈往哭之曰、是深井里聶政也、以妾在故、重自刑以絕蹤、妾奈何畏沒身之誅、終沒賢弟之名、遂死政尸旁、(【相】去聲、【俠累】姓字、名傀、俠音協、累平聲、【濮陽】縣屬開州、濮音卜、【惡】音烏去聲、史記作有隙、【軹】音止、縣屬河內、【聶】音攝、姓也、【壽】猶今人稱千歲一百二十歲之類、【因】託也、【府】公相之居曰府、【衞】護也、【刺】音次、殺也、【皮面抉眼】史記索隱、皮面謂剝其面皮、抉眼謂出其眼睛、欲令人不識也、【暴】如字、暴露也、【購】音句去聲、募也、【嫈】音鶯、史記作榮、索隱曰、其姉名、【深井里】屬軹縣、【旁】傍同、)景侯四世、至哀侯徙都鄭、(【四世】景侯生烈侯、烈侯生文侯、文侯生哀侯、)哀侯二世、至昭侯、(【二世】哀侯生懿侯、懿侯生昭侯、)鄭人申不害、以黃老刑名之學、爲昭侯相、國治兵强、昭侯有弊袴、命藏之、不以賜左右、侍者曰、君亦不仁者矣、昭侯曰、明主愛一嚬一笑、嚬有爲嚬者、笑有爲笑、今袴豈特嚬笑哉、吾必待有功者、(【申不害】申姓、不害名、<pb:KR2b0041_MJSY_001-081a>【黃老】黃帝、老子、【袴】音虖、股衣也、【嚬】與顰通、眉蹙也、【爲】去聲、)昭侯卒、子宣惠王立、三世至桓惠王、韓上黨守降趙、到趙受秦兵、而有長平之敗、又一世至王安、秦王政遣將虜安、遂滅韓爲郡、(【三世】宣惠生襄王、襄王生僖王、僖王生桓惠、【守】音獸、後郡守、太守並同、【降趙】說見趙下、【將】內史勝、○世紀、韓自景侯受命、至王安、凡十世、)

{購問ノ購ハ、賞ヲ懸ケテ吿グル者ヲ募ルヲ云フ。
重自刑ノ重ハ、史記索隱云、重猶復ノ如キナリ、人ノ爲ニ讎ヲ報ジテ死シ、又姉ノ爲ニカサネテ自ラ其身ヲ刑ス、一說ニ、重ハ厚ナリ、面ヲ皮シ、眼ヲ抉リ、オモク自ラ刑スルナリ。
黃老刑名之學、黃老ハ、黃帝老子ノ書ナリ、刑名ハ、刑法ニ任ジ、名分ヲ明カニスルノ術ナリ。
愛一嚬一笑、愛ハ吝惜ナリ、嚬ハ、眉ヲヒソメ愁蹙ノ貌ナリ、明主ハ、一愁一喜モ之ヲ愼デ、容易ニ爲ズ、必ズ爲ニスル所アルナリ。}

〔楚〕之先、出自顓頊、顓頊之子、爲高辛火正、命曰祝融、弟吳囘復居其職、吳囘二世、有季連者、得羋姓、季連之
後有鬻熊、事周文王、成王封其子熊繹於丹陽、至夷王時、楚子熊渠者、僭爲王、十一世、至春秋、有曰武王、益强大、至文王始都郢、成王與齊桓公盟召陵、尋與
宋襄公爭霸、後與晉文公戰城濮、歷穆王、至莊王、卽位三年不出令、日夜爲樂、令國中、敢諫者死、伍擧曰、有鳥在阜、三年不蜚不鳴、是何鳥也、王曰、三年不
<pb:KR2b0041_MJSY_001-082a>
飛、飛將衝天、三年不鳴、鳴將驚人、蘇從亦入諫、王乃左執從手、右抽刀、以斷鐘鼓之懸、明日聽政、任伍擧蘇從、國人大悅、又得孫叔敖爲相、遂霸諸侯、(【楚】子爵、【辛】常作陽、【羋】音弭、【丹陽】史注、在南郡枝江縣、一說熊繹始封於熊湘、今潭州也、未詳孰是、【十一世】熊渠以下、歷摯紅、熊延、熊勇、熊嚴、熊霄、熊豹、熊咢、若敖、霄敖、蚡冒、至武王、凡十一世、【召陵】召音邵、杜預注曰、潁川縣也、【城濮】衞地、今濮州、【令】去聲、下同、【樂】音洛、聲色宴遊之樂、【阜】土山曰阜、【將】音漿、【衝】舊作冲非、【斷】音端上聲、【相】去聲、)歷共王、康王、郟敖、靈王、平王、昭王、惠
王、簡王、聲王、悼王、肅王、宣王、威王、至懷王、秦惠王欲伐齊、患楚與從親、乃使張儀說楚王曰、王閉關而絕齊、請獻商於之地六百里、懷王信之、使勇士北
辱齊王、齊王大怒而與秦合、楚使受地於秦、儀曰、地從某至某、廣袤六里、懷王大怒伐秦、大敗、(【共】音恭、【從】音蹤、【使】去聲、下同、【商於】索隱曰、商於二縣在弘農、【袤】音茂、東西曰廣、南北曰袤、)秦昭王、與懷王盟于黃棘、旣而遺書懷王、願與君王會武關、屈平
<pb:KR2b0041_MJSY_001-083a>
不可、子蘭勸王行、秦人執之以歸、楚人立其子頃襄王、(【黃棘】地在房襄二州之閒、【遺】去聲、【武關】在商州商洛縣、【屈平】屈音君入聲、屈氏、平字、名原、小字靈均、本與楚同姓、武王子瑕食采於屈、故其後因氏焉、【子蘭】懷王子、【頃】音傾、)懷王卒於秦、楚人憐之、如悲親戚、初屈平爲懷王所任、以讒見疏、作離騷以自怨、至頃襄王時、又以譖遷江南、遂投汨羅以死、秦拔郢、楚徙於陳、頃襄王卒、考烈王立、又徙於壽春、(【疏】音疎、【離騷】楚辭、【汨羅】汨音冥入聲、水出湘陰入于洞庭、【壽春】縣屬安豐、)春申君黃歇行相事、當是時、齊有孟嘗君、魏有信陵君、趙有平原君、楚有春申君、皆好客、春申君食客三千餘人、平原君使人於春申君、欲夸楚、爲瑇瑁簪、刀劍室飾以珠玉、春申君上客、皆躡珠履以見之、趙使大慙、(【相】去聲、【好】去聲、【使】去聲、下同、【夸】音誇、奢也、【瑇瑁】音代昧、異物志、瑇瑁生南海、形如龜、背上有鱗、鱗大如扇、有文章、煑之則柔、可作器、【簪】筓也、【室】鞘也、)趙人荀卿、至楚、春申君以爲蘭陵令、(【荀卿】荀姓、卿名、著書三十二篇、曰荀子、【蘭陵】縣屬邳州、<pb:KR2b0041_MJSY_001-084a>【令】去聲、)李園以妹獻春申君、有娠、而後納之考烈王、是生幽王、園使盜殺春申君、以滅口、而專楚政、幽王卒、弟哀王爲楚人所弑、而立其庶兄負芻、秦王政遣將破楚、虜負芻、滅楚爲郡、(【滅口】使人不知幽王乃春申君子也、【爲楚】之爲去聲、【將】王剪、○世紀楚自熊繹至負芻、凡四十一世、)

{有鳥在阜云云ハ、伍擧隱語ヲ以テ王ニ喩ヘテ云ヒシナリ。
鐘鼓之懸、鐘及鼓ハ、皆懸ケテ置ク、故ニ其懸ケタル紐ヲ切斷チ、復用ヒザルヲ示セシナリ。
秦昭王ハ、昭襄王ナリ。
離騷ハ、班固曰、離ハ遭ナリ、顏師古曰、擾動ヲ騷ト曰フ、朱子楚辭注云、班顏ノ說是ナリト、蓋擾亂ニ遭フヲ傷ムナリ。
瑇瑁簪、瑇瑁ハ鼈甲、簪ハかんざし、冠ヲ挿ム具ナリ、室ハさやナリ、珠履ハ、珠ヲ以テ飾履ナリ。}

〔燕〕姫姓、召公奭之所封也、三十餘世、至文公、嘗納蘇秦之說、約六國爲從、文公卒、易王噲立、十年、以國讓其相子之、南面行王事、而噲老不聽政、顧爲臣、國大亂、齊伐燕取之、醢子之而殺噲、(【燕】侯爵、都薊北、【召】音邵、【奭】音釋、【說】如字、【從】音蹤、【易】音異、【噲】音快、【相】去聲、【子之】相、字子之、)燕人立太子平爲君、是爲昭王、弔死問生、卑辭厚幣、以招賢者、問郭隗曰、齊因孤之國亂、而襲破燕、孤極知燕小不足以報、誠得賢士與共國、以雪先王之恥、孤之願也、先生視可者、得身事之、
<pb:KR2b0041_MJSY_001-085a>
隗曰、古之君、有以千金使涓人求千里馬者、買死馬骨五百金而返、君怒、涓人曰、死馬且買之、況生者乎、馬今至矣、不期年、千里馬至者三、今王必欲致士、先從隗始、況賢於隗者、豈遠千里哉、於是昭王爲隗改築宮、師事之、(【隗】音外上聲、【孤】諸侯居喪、自稱曰孤、【雪】拭也、【涓人】萬氏曰、涓潔之人、如謁者之類、【爲隗】之爲去聲、)於
是士爭趨燕、樂毅自魏往、以爲亞卿、任國政、已而使毅伐齊、入臨淄、齊王出走、毅乘勝、六月之閒、下齊七十餘城、惟莒卽墨不下、昭王卒、惠王立、惠王爲太
子、已不快於毅、田單乃縱反閒曰、毅與新王有隙、不敢歸、以伐齊爲名、齊人惟恐他將來、卽墨殘矣、惠王果疑毅、乃使騎刦代將、而召毅、毅奔趙、田單遂得破
燕、而復齊城、(【走】音奏、【閒】音㵎、【隙】怨也、【騎刦】燕將姓名、騎去聲、【復】音伏、)惠王後、有武成王、孝王、至王喜、喜太子丹、質於
<pb:KR2b0041_MJSY_001-086a>
秦、
秦王政不禮焉、怒而亡歸、怨秦欲報之、秦將軍樊於期、得罪亡之燕、丹受而舍之、丹聞衞人荊軻賢、卑辭厚禮請之、奉養無不至、欲遣軻、軻請得樊將軍首、及燕
督亢地圖以獻秦、丹不忍殺於期、軻自以意諷之、曰願得將軍之首、以獻秦王、必喜而見臣、臣左手把其袖、右手揕其胸、則將軍之仇報、而燕之恥雪矣、於期慨然
遂自刎、丹奔往伏哭、乃以函盛其首、又嘗求天下之利匕首、以藥焠之、以試人、血如縷立死、乃裝遣軻、行至易水、歌曰、風蕭蕭兮易水寒、壯士一去兮不復還、
于時白虹貫日、燕人畏之、軻至咸陽、秦王政大喜見之、軻奉圖進、圖窮而匕首見、把王袖揕之、未及身、王驚起絕袖、軻逐之、環柱走、秦法、羣臣侍殿上者、不
得操尺寸兵、左右以手搏
<pb:KR2b0041_MJSY_001-087a>
之、且曰、王負劍、遂拔劍斷其左股、軻引匕首擿王、不中、遂體解以徇、秦王大怒、益發兵伐燕、喜斬丹以獻、後三年、秦兵虜喜、遂滅燕爲郡、(【質】音致、【於】音烏、【舍】音赦、館也、【養】音漾、【督亢】亢音杭、或音剛、徐廣曰、方城縣有督亢亭、師古曰、膏腴之地、【諷】音風去聲、諭也、【揕】音砧去聲、刺也、【伏哭】伏其屍而哭也、【函】音咸、櫃也、【盛】音成、【焠】音啐、堅也、【如縷】通鑒注、血出如絲縷也、【易】音亦、易水出中山國新城縣西北、東南流合滹沱水入海、【虹】螮蝀曰虹、【咸陽】縣屬安西、秦所都也、【喜見】之見音現、下同、【操】平靜、【搏】音博、【負劍】古者帶劍上長、拔之不出室、欲王推之於背、令前短易拔、【斷】音端上聲、【擿】擲同、【中】去聲、【體解】謂分其體、【徇】音旬去聲、令衆曰徇、【三】當作五、○世紀、燕自惠侯至王喜、凡三十四世、惠侯以上、世次不明今、無所考、)

{易王噲ハ誤ナリ、史記通鑑、並ニ噲ヲ以テ易王ノ子ト爲ス。
涓人、涓ハ潔ナリ、中ニ在リテ潔淸洒掃ノ事ヲ主ドル、蓋王ノ親舊左右ナリ。
騎刦、通鑑胡三省注云、騎刦時ニ能ヲ以テ騎ニ將タリ、官ヲ以テ稱フ、姓ニ非ズ。
督亢地圖ハ、督亢ハ燕ノ地ニシテ、甚膏腴ナリ、故ニ其圖ヲ畫キテ、秦ニ獻ゼント爲ルナリ。
焠之ハ、匕首ヲ燒テ水中ニ入レ、之ヲ堅クスルナリ。
王負劍ハ、秦王帶ブル所ノ劍ヲ拔力ント欲スルニ、劍長ク、且惶急ニシテ拔ク能ハズ、左右劍ヲ背ニ推シ、前ヲ短クシテ拔易カラシム。}

〔秦〕之先、本顓頊之裔、曰大業者、生柏翳、舜賜姓嬴氏、其後有蜚廉、蜚廉子曰女防、女防之後有非子、好馬、爲周孝王、主馬於汧渭之閒、馬大蕃息、分土爲附庸、邑之秦、閱二世至秦仲始大、歷莊公至襄公、犬戎殺幽王、襄公救周有功、封爲諸侯、賜以岐西地、(【秦】伯爵、【柏翳】卽伯益也、【蜚廉子】子當作孫、案、世紀、蜚廉生惡來、惡來生女防、【女】音汝、【好】去聲、【爲周】之爲去聲、【汧】音<pb:KR2b0041_MJSY_001-088a>牽、水出隴州汧源縣汧山、東南入于渭、【附庸】小國也、陳氏曰、民功曰庸、其功勞附大國而達於天子、故曰附庸、【秦】州屬鞏昌、【閱】音悅、【二世】秦侯公伯、【岐西地】西周畿內、八百里之地、)歷
文公、寧公、出子、武公、德公、宣公、成公、至繆公、有百里傒者、故虞大夫也、爲繆公夫人媵、亡秦走宛、楚人執之、繆公聞其賢、以五羖羊皮贖得之、授之
政、號曰五羖大夫、百里傒進其友蹇叔、以爲上大夫、繆公送晉惠公歸晉、已而倍秦、合戰于韓、繆公爲晉軍所圍、岐下有嘗食公馬者三百人、馳冒晉軍、晉解圍、
遂脫繆公、以反、先是繆公亡善馬、野人共得而食之、吏遂得、欲法之、公曰、食善馬不飮酒傷人、皆賜酒而赦之、至是聞秦擊晉、皆願從、推鋒爭死以報德、(【繆】穆同、【百里傒】百里氏、奚名、其先虞人、本姫姓、家于百里、因氏焉、【媵】音盈去聲、夫人晉女、媵從嫁臣也、案、左僖公五年、晉虜虞公及傒、故以傒爲媵而歸秦、【走】音奏、【宛】音鴛、邑屬南陽、【羖】音古、羊壯曰羖、【蹇】姓也、【繆公送晉惠公】案、春秋傳、晉獻公烝於齊姜、生秦繆夫人及太子申生、娶二女於戎、大戎胡姫生重耳、小戎子生夷吾、驪姫生奚齊、其娣生卓子、驪姫譖申生自殺、又譖二公子出奔、<pb:KR2b0041_MJSY_001-089a>獻公卒、奚齊卓子繼立、皆爲大夫里克所弑、繆公納夷吾、是爲惠公、【合戰于韓】原屬同州、案、春秋傳、初惠公賂秦以求入國、許秦以五城、及入而弗與、既而晉饑求糴於秦、秦與之、明年秦饑、求糴於晉、晉不與、秦故伐之、【爲晉】之爲去聲、【食】如字、下同、【先】音霰、後凡云先是者皆倣此、【善】良也、【野人】岐下人、繆公以爲野人之罪、出於不虞、不忍法之、故佯言如是、且與之酒、而釋其人、【推】音退平聲、排也、)穆公後又送晉文公歸國、立而霸諸侯、晉文公卒、秦遣孟明襲鄭、因破滑、晉襄公敗之崤、繆公不替孟明修國政、後伐晉得志、遂霸西戎、(【歸國】事見左僖公二十三年四年、【孟明】姓百里、名視、孟明其字也、【滑】未詳所在、【敗】音拜、【崤】音爻、山在河南府永寧縣、【不替孟明】替廢也、案、孟明雖有喪師之責、而公終不廢之、故孟明益修國政、卒伐晉、有濟河焚舟、取王宮及郊、封殽尸等事、說見左文公三年、)歷
康公、共公、桓公、景公、哀公、惠公、悼公、厲公、共公、躁公、懷公、靈公、簡公、惠公、出子、獻公、至孝公、河山以東、强國六、小國十餘、皆以夷狄遇
秦、擯不與諸侯之會盟、孝公下令、賓客羣臣、有能出奇計强秦者、吾其尊官、與之分土、衞公孫鞅入泰、因嬖人景監以見、說以帝道王道、三變爲霸道、而後及
<pb:KR2b0041_MJSY_001-090a>
强
國之術、公大悅、欲變法、恐天下議己、鞅曰、民不可與虞始、而可與樂成、卒定令、令民爲什伍、相收司連坐、不吿姦者、腰斬、吿姦者、與斬敵同賞、匿姦者、
與降敵同罰、有軍功者、各以率受爵、爲私鬭者、各以輕重被刑、大小戮力、本業畊織、致粟帛多者、復其身、事末利、及怠而貧者、擧以爲收孥、(【共】昔恭、下同、【躁】音竈、【河山】黃河、華山、【不與】之與音豫、【令】去聲、下並同、【分】音墳去聲、【景監】景姓、監名、【見】音現、【帝道】堯舜之道、【王道】殷周之道、【霸道】五霸之道、【己】音紀、【樂】音洛、【什伍】五家爲伍、伍伍爲什、司猶管也、爲什伍之法、使之相收相管、【連坐】謂一家有犯、則罪及衆家也、【同賞】吿姦一人、得爵一級、【降】音項平聲、【同罰】降敵者、誅其身、沒其家、【率】音律、【爵】封也、【戮】勠同、併也、【復】音福、除其賦役也、【收孥】孥妻子也、秦法、一人有罪併其室家、漢文帝元年、除去此律、)令旣具未布、立三丈之木於國都市南門募民、有能徙北門者、予十金、民怪之莫敢徙、復曰、能徙者予五十金、有一人徙之、輒予五十金、乃下令、太子犯法、鞅曰、法之不行、自上犯之、君嗣不可施刑、刑
<pb:KR2b0041_MJSY_001-091a>
其
傅公子虔、黥其師公孫賈、秦人皆趨令、行之十年、道不拾遺、山無盜賊、家給人足、民勇於公戰、怯於私鬭、鄕邑大治、初言令不便者、來言令便、鞅曰、皆亂法
之民也、盡遷之邊、民莫敢議、令民父子兄弟同室內息者爲禁、廢井田、開阡陌、更爲賦稅法、秦人富强、封鞅商於十五邑、號曰商君、(【布】陳也、【募】音暮、召也、【予】與也、【內息者爲禁】息止也、秦俗、父子同室居止、至是禁之、蓋欲子壯出分、使戶多役衆也、【阡陌】路南北曰阡、東西曰陌、開之成爲田、【更】音庚、下並同、【賦稅】井田之制、方里爲井、井九百畝、界爲九區、中爲公田、其八家各受一區、但借其力、助耕公田、而不復稅其私田、至秦廢之、而但稅其私田、)孝公薨、惠文王立、公子虔之徒、吿鞅欲反、鞅出亡、欲止客舍、舍人曰、商君之法、舍人無驗者坐之、鞅歎曰、爲法之弊、一至此哉、去之魏、魏不受、內之秦、秦人車裂以徇、鞅用法酷、步過六尺者有罰、棄灰於道者被刑、嘗臨渭論囚、渭水盡赤、(【舍】店也、【無驗】停人止宿、無文憑可驗者坐罪、【內】納同、【車裂】以車<pb:KR2b0041_MJSY_001-092a>曳裂其體、【酷】虐也、【六尺】秦制六尺爲步、步二百四十爲畝、【論】去聲、下同、【渭水盡赤】殺人多、故水赤、)惠
文王薨、子武王立、武王使甘茂伐韓、茂曰、宜陽大縣、其實郡也、今倍數險、行千里、攻之難、魯人有與曾參同姓名者、殺人、人吿其母、母織自若、及三人吿
之、母投杼下機、踰牆而走、臣賢不及曾參、王之信臣、又不如其母、疑臣者非特三人、臣恐大王之投杼也、魏文侯令樂羊伐中山、三年而後拔之、反而論功、文侯
示之謗書一篋、再拜曰、非臣之功、君之力也、今臣覉旅之臣也、樗里子公孫奭、挾韓而譏、王必聽之、王曰、寡人弗聽、乃盟于息壤、茂伐宜陽、五月而不拔、二
人果爭之、武王召茂欲罷兵、茂曰、息壤在彼、王乃悉起兵佐茂、遂拔之、(【宜陽】屬河南、【曾參】孔子弟子、字子輿、【其母】孔門曾參母也、【杼】音佇、機之持緯者也、【踰】越也、【中】音仲、【篋】音謙入聲、箱也、【覉旅】張晏曰、覉寄旅客也、【樗里子】名疾、秦惠王之弟、高誘云、疾居渭南之陰鄕、其里有大樗、故號曰樗里子、紀年、又<pb:KR2b0041_MJSY_001-093a>謂之楮里疾、樗音杼平聲、木名、【息壤】正義曰、秦邑、【在彼】斥言息壤有盟、【悉】音膝、)武王有力、好戲、力士任鄙、烏獲、孟說、皆至大官、王與孟說擧鼎、絕脈死、(【好】去聲、【任】音壬、【說】音悅、【脈】臏同、足脛骨也、)弟
昭襄王稷立、有魏人范睢者、嘗從須賈使齊、齊王聞其辯口、乃賜之金及牛酒、賈疑睢以國陰事吿齊、歸吿魏相魏齊、魏齊怒笞擊睢、折脅拉齒、睢佯死、卷以簀置
厠中、使醉客更溺之、以懲後、睢吿守者得出、更姓名曰張祿、秦使者王𥡴至魏、潛載與歸、薦于昭襄王以爲客卿、敎以遠交近攻之策、(【雎】音蛆、【從】去聲、【須賈】須姓也、乃密須之後、爲魏大夫、【使】去聲、【陰事】私事也、【相】去聲、下並同、【笞】音痴、【折】音舌、【脅】音險入聲、肋也、【拉】音蠟、摧也、【卷】音倦、【簀】索隱曰、箔也、【更】音庚、下同、【溺】尿同、【懲】音澄、戒也、【秦使】之使去聲、下同、【𥡴】音雞、【客卿】外國人爲卿曰客卿、)時穰侯魏冉用事、睢說王廢之、而代爲丞相、號應侯、魏使須賈聘秦、睢敝衣閒步、往見之、賈驚曰、范叔固無恙乎、畱坐飮食、曰范叔一寒如此
<pb:KR2b0041_MJSY_001-094a>
哉、
取一綈袍贈之、遂爲賈御至相府、曰我爲君先入通于相君、賈見其久不出問門下、門下曰、無范叔、鄕者吾相張君也、賈知見欺、乃膝行入謝罪、睢坐責讓之曰、爾
所以得不死者、以綈袍戀戀、尙有故人之意爾、乃大供具、請諸侯賓客、置莝豆其前、而馬食之、使歸吿魏王曰、速斬魏齊頭來、不然且屠大梁、賈歸吿魏齊、魏齊出走而死、(【穰】音禳、【閒】音㵎、【恙】音樣、病也、【飮】去聲、【食】音嗣、【綈袍】綈繒、袍裌衣也、綈音啼、【爲】去聲、下同、【鄕】音向、【供】音恭、【莝】音剉、斬草曰莝、【走】音奏、)睢旣得志于秦、一飯之德必償、睚眦之怨必報、王旣用睢策、歲加兵三晉、斬首數萬、周赧王恐、與諸侯約從欲伐秦、秦攻周、赧王入秦、頓首請罪、盡獻其邑三十六、周亡、(【睚眦】瞋目之貌、睚音崖上聲、眦音柴去聲、【從】音蹤、【周亡】周自東遷、王室益卑、所存者三十六邑、至是盡獻於秦、)秦將武安君白起、與范睢有隙、廢爲士伍、賜劍死于杜郵、王臨
<pb:KR2b0041_MJSY_001-095a>
朝而歎曰、內無良將、外多强敵、睢懼、蔡澤曰、四時之序、成功者去、睢稱病、澤代之、(【士伍】嘗有爵、而以罪奪爵、皆曰士伍、【杜郵】在咸陽城西十里、郵音尤、境上行舍曰郵、【朝】音潮、【四時】春夏秋冬、)昭襄王薨、子孝文王柱立、薨、子莊襄王楚立、薨、嗣爲王者政也、遂幷六國、是爲秦始皇帝、(世紀秦自非子受命、至莊襄王、凡三十六世、至王政、遂幷有天下而稱帝、○司馬溫公曰、縱衡之說、雖反覆百端、然大要合從者六國之利也、昔先王建萬國、親諸侯、使之朝聘、以相交、饗宴、以相樂、會盟以相結者無佗、欲其同心戮力以保家國也、曩使六國能以信義相親、則秦雖强暴、安得而亡之哉、夫三晉者齊楚之藩蔽、齊楚者三晉之根柢、形勢相資、表裏相依、故三晉而攻齊楚者、自絕其根柢也、以齊楚而攻三晉者、自撤其藩蔽也、安有撤其藩蔽以媚盜、曰盜將愛我而不攻、豈不悖哉、杜氏曰、滅六國者六國也、其無信乎、)

{附庸ハ、小國ニシテ、獨リ天子ニ達スル能ハズ、傍近ノ大國ニ附テ、其民庸ヲ達スルヲ云フ、庸ハ功ナリ、民功ハ卽チ租稅ヲ云フ。
傒又奚ニ作ル、傒奚同ジ。
媵ハ、夫人ノ嫁スル時、之ニ從ヒ行ク臣。
穆公ハ、繆公ニ同ジ。
西戎ハ、西方戎夷ノ地ナリ、穆公戎ヲ伐チ、國ヲ益ス十二、地ヲ開ク千里、遂ニ其地ニ霸タリ。
强國六ハ、齊楚燕趙魏韓ナリ、小國十餘ハ、魯宋邾滕等ナリ。
𢷤ハ、斥クルナリ。
什伍ハ、五家ヲ伍ト爲シ、十家ヲ連ト爲ス、卽五人組ナリ。
收司連坐、收司ハ、互ニ相糾シテ其罪ヲ發クナリ、一家罪アレバ、他ノ九家之ヲ擧發ス、若シ糾發セザレバ、十家共ニ連坐スルナリ、司ハ猶察ノ如キナリ、
吿姦者云云、敵一人ヲ斬レバ爵一級ヲ得、敵ニ降ル者ハ其身ヲ誅シ、其家ヲ沒ス。
以率受爵、率ハ猶差ト言フガ如シ、其功ノ次第ニ因テ爵ヲ受ク。
復其身、復ハ除ナリ、其身ノ徭役ヲ除キ免ズルヲ云フ。
末利ハ工商ヲ云フ、收孥ハ、其妻子ヲ收メ、沒シテ官ノ奴婢ト爲スヲ謂フ。
立三丈之木ハ、令ヲ出サント欲シテ、民ノ信ゼザルヲ恐レ、此事ヲ設ケテ、徙ス者アレバ、輒チ之ニ金ヲ與ヘテ、己ノ欺カザルヲ示セシナリ、一金ハ、通鑑注、金方一寸、重サ一斤ヲ一金ト爲ス、又云、二十兩ヲ一金ト爲シ、亦一鎰ト爲ス。
父子兄弟同室內息云云ハ、秦西戎ノ俗ヲ用ヒ、父子兄弟皆一室ニ居止ス、商鞅之ヲ禁ジ、子弟ノ壯者ヲ別居セシム、則戶數ヲ多クシテ、賦役ヲ增サシムルナリ。
廢
井田、開阡陌ハ、周制方一里ヲ畫シテ、井字ノ如クシ、界シテ九區ト爲シ、一區百畝、卽九百畝ナリ、其中ヲ公田ト爲シ、民八家各一區ヲ受ケ、共ニ公田ヲ耕
シ、其稅ヲ官ニ納ム、公田百畝ノ內、二十畝ヲ廬舍ト爲セバ、其餘八十畝ニシテ、卽十分ノ一ヲ納ム、商鞅之ヲ廢シ、田ヲ開キ、道ヲ界シ、南北ノ路ヲ阡ト曰
ヒ、東西ノ路ヲ陌ト曰フ、井田ハ、道路多クシテ田畝狹シ、阡陌ハ、道路少ナクシテ、田畝廣シ、乃チ公田ヲ廢シテ、悉ク民ニ與ヘ、什一ノ稅ヲ用ヒズシテ、民ノ田畝ヲ計リテ、賦稅ヲ課セシナリ。
無驗者、驗ハ通行ノ券書ナリ、夫ヲ持タヌ者ヲ止宿サスレバ、其旅店ノ主人ガ罪ニ坐ス。
步過六尺者有罰、秦ノ制ハ、田ヲ量ルニ六尺ヲ以テ一步トナシ、二百四十步ヲ一畝ト爲ス、六尺ニ過グレバ田畝寬クシテ、稅ガ減ズル故罰アルナリ。
棄灰於道者被刑、灰ハ田ノ肥シニ爲レバ、徒ニ路ニ棄レバ、惰農トシテ刑セラルルナリ。
魯
人有與曾參同姓名者云云ハ、甘茂、秦王ノ讒言ヲ信ジテ、中途ニ己ヲ罷メンヲ恐レテ、此事ヲ引テ喩ヘシナリ、曾參ハ孔子ノ弟子ニシテ賢者ナリ、人ヲ殺ス事ナ
キハ明ナレドモ、三人モ之ヲ吿ル者アレバ、其母ト雖モ之ヲ信ズ、王モ數人讒スル者アレバ、之ヲ信ゼントナリ、杼ハ、織機ノ緯ヲ受クル者ナリ、和名ひ。
謗書ハ、他人ノ樂羊ヲ謗リ讒シテ、魏侯ニ上リシ書ナリ。
覉旅之臣、甘茂ハ、他國ノ人ニシテ、秦ノ人ニ非ズ、故ニ旅客ナリト云フ。
息壤在彼ハ、息壤ハ秦ノ邑名、其地ニテ盟ヒシ故ニ、其盟ヲ忘レ、讒ヲ聽テ、兵ヲ止ムベカラズト云フナリ。
絕脈ノ脈ハ、血理ノ脈ナリ、注臏同ハ、史記ニ絕臏ニ作ルニ因テ誤ルナリ、臏ハ膝がしらナリ。
注ノ雎音蛆、通鑒注ニ睢音雖ニ作ル、雎ハ且ニ从ヒ睢ハ目ニ从フ。
范叔、叔ハ睢ノ字ナリ。
莝豆、莝ハ一寸位ニ斬リタル藁ナリ、豆ニ雜ヘテ馬ニ飼フ者ナリ、馬食ハ、馬ノ如クニシテ之ヲ食ハシムルナリ。
睚眦之怨ハ、目ヲ瞋ラシ、眦ヲ視開キテ睨ム貌、人ヨリニラマレシ程ノ僅ノ怨モ、必報ユルナリ。
四時之序、成功者去、春ハ生ジ、夏ハ長ジ、秋ハ實ヲ結ビ、冬ハ閉藏ス、各其功ヲ成シテ相代ル、范睢既ニ功ヲ成スヲ以テ、蔡澤之ニ說キ、睢退キテ澤ニ代ラシムルナリ。}

黃帝以來、天下列百里之國萬區、蓋自中國、以達于四裔、中國之制、可攷於王制者、九州千七百七十三國、古之建侯、各君其國、各子其民、而宗主於天子、歷夏殷至周、强併弱、大呑小、春秋十二國外、存者無幾、戰國存者六七、至是
<pb:KR2b0041_MJSY_001-096a>
遂併於秦、(【四裔】四方之外也、【王制】禮記篇名、【九州】九州之內、一州爲王圻、容九十三國、外八州容一千六百八十國、幷圻內爲千七百七十三國也、【宗主於天子】王制所謂比年一小聘、三年一大聘、五年一朝之類是也、【無幾】不多也、幾如字、)
<pb:KR2b0041_MJSY_001-097a>


十八史略卷之一終
