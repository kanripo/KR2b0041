# -*- mode: mandoku-view; -*-
#+TITLE: 十八史略
#+DATE: 2020-05-27
#+PROPERTY: ID KR2b0041
#+PROPERTY: BASEEDITION MJSY
#+PROPERTY: JUAN 6
<pb:KR2b0041_MJSY_006-001a>
十八史略卷之六
五代

梁(世號後梁、後唐晉漢周皆倣此、)

{梁ハ、朱溫、宣武節度使ト爲リ、汴ニ治ス、汴ハ古ノ梁ノ地ナリ、後ニ梁王ニ封ゼラレ、尋デ唐ヲ篡ヒ、遂ニ國ヲ梁ト號シ、因テ汴ニ都ス。}

〔梁太祖皇帝〕初名溫、姓朱氏、碭山人、朱五經之子也、少無賴、從黃巢爲盜、降唐賜名全忠、初鎭汴、攻倂徐州兗
州鄆州、攻河北河東諸郡、屢與李克用交兵、尋取河中晉絳、用兵華岐、東降靑州、南取荊襄、橫行諸鎭閒、刦遷唐都於洛、遂篡唐、更名晃、封其兄全昱爲王、嘗
罵之曰、朱三汝作天子邪、汝從黃巢作賊、天子用汝爲四鎭節度使、何負於汝、奈何滅唐家三百年社稷、自爲帝王、行當族滅矣、(【碭山】邑屬宋州、【朱五經】名誠、以五經敎授、故云、【鎭汴】卽宣武節度、【晉】州屬山西、卽平陽郡、【華】去聲、【降靑】之降音項平聲、【襄】州屬河南、卽襄陽府、【更】音庚、【朱三】太祖行、【四鎭節度使】先唐以全忠爲宣武宣義太平護國節度使、)是
<pb:KR2b0041_MJSY_006-002a>
時李克用王晉、李茂貞王岐、楊行密爲吳王、王淮南、行密已卒、子渥代之、王建王蜀、錢鏐王兩浙、王潮據閩、已卒、弟審知代之、馬殷據湖南、劉隱據廣、皆自唐末以來、割據諸州、(【王晉】之王去聲、下王岐王淮之類、皆倣此、【李茂貞】本姓宋、名文通、爲傳野軍戍卒、黃巢犯京西、茂貞以功補扈蹕都頭、僖宗賜姓名、拜鳳翔隴右節度使、昭宗時、封爲岐王、【楊行密】以唐僖宗景福元年、爲淮南節度、招撫流散、輕徭薄賦、公私富庶遂據有淮南之地、【王建】許州舞陽人、唐僖宗初、陳欽瑄節制西川、田令孜爲監軍、召建欲致麾下、欽瑄疑止之、建怒、以兵攻成都、殺欽瑄令孜、昭宗授以西川節度使、遂據有其地、【兩浙】浙東、浙西、【閩】州屬福建、今福州、【王審知】光州固始人、唐末、黃巢寇亂、因有關嶺五州之地、昭宗就封閩王、【馬殷】許州鄢陵人、唐乾寧中、拜武安軍節度使、鎭潭州、遂有湖南之地、【劉隱】隱祖安仁、上蔡人也、後從閩中、商賈南海、因家焉、梁封爲南海王、卒、其後襲位、盡有嶺表之地、僭號於廣州、)○梁主以馬殷爲楚王、
○蜀主王建稱帝、○晉王李克用卒、初克用有養子、曰存孝、最驍勇有功、養子存信疾而譖之、存孝懼禍而叛、克用討獲囚歸、惜其才、意臨刑必有爲之請者、諸將
疾其能、竟無一人言、遂死、又有薛阿檀、亦勇、密與存孝通、恐事泄自殺、自是克用兵勢寖弱、唐末數爲汴人所攻、失數
<pb:KR2b0041_MJSY_006-003a>
州、
汴兵直抵晉陽城下、克用登城備禦、不遑寢食、後汴兵再圍晉陽、以疫還、克用幾欲走、會汴兵去而止、克用不能與汴人爭者累年、悒悒以至于卒、子存勗立、時梁
兵侵晉圍潞州、晉李嗣昭閉城、固守踰年、梁築夾寨守之、存勗與諸將謀曰、朱溫所憚者先王耳、聞吾新立、以爲童子、必有驕怠之心、若簡精兵、倍道趨之、出其
不意、取威定霸、在此一擧、不可失也、帥兵發晉陽、伏三垂岡下、旦乘大霧、直抵夾寨、塡塹鼓譟而入、梁兵大潰、遂解潞圍、(【爲之】之爲去聲、下竝同、【阿】讀作遏、【數爲】之數音朔、【疫】音役、說文、疾也、【幾】音機、【累】上聲、【悒】音邑、憂也、【寨】音豺去聲、豎柵曰寨、【先王】謂克用、後倣此【帥】音率、【三垂岡】在潞州黎城縣、)○淮南將張顥徐溫、弑楊渥、溫復殺顥、將吏推立楊隆演、徐溫自領昇州、而以養子徐知誥往治之、(【推】音退平聲、【隆演】渥弟、【昇州】屬江東、卽建康、【徐知誥】本姓李、徐州人、楊行密掠得之、養爲子、渥憎之不能容、行密以賜溫、名曰知誥、【治】平聲、)○梁以王審知爲閩王、○梁以劉守光爲燕王、守光者盧龍
<pb:KR2b0041_MJSY_006-004a>
節度使仁恭之子也、先是、囚其父而自領軍府、○梁夏州亂、殺節度李彝昌、以其族父仁福代之、夏州李氏、本姓拓䟦、上世自唐賜姓、領鎭久矣、(【族父】族之父黨、)○廣州劉隱卒、弟巖代之、○劉守光稱燕帝、○鎭州王鎔、定州王處直、推晉王爲盟主、梁攻鎭州、襲取諸郡、晉王伐其兵於柏鄕、大破之、晉帥二鎭伐燕、梁主救之、大敗走歸、(【鎭州】屬河北、卽常山郡、【處】音杵、【柏鄕】縣屬趙州、【帥】音率、【二鎭】鎭州、定州、)先
是、梁主已有疾、至是慙憤曰、我經營天下三十年、不意大原遺孼、更昌熾如此、吾觀其志不小、我死、諸兒非彼敵也、吾無葬地矣、疾愈劇、且加躁怒、愛假子友
文之妻、將立友文爲嗣、遂爲其子友珪所弑、在位六年、改元者二、曰開平、乾化、初以汴州爲東都開封府、洛陽爲西都、遷都洛陽者凡四年、友珪自立、尋伏誅、均王立、(大原晉王所都、【遺孼】遺畱孼子、【無葬地矣】謂己地必皆爲晉有、【妻】王氏、【將】音漿、【爲其】之爲去聲、【開封府】屬上十<pb:KR2b0041_MJSY_006-005a>字爲一句、)

{橫行諸鎭閒ハ、縱橫ニ肆ニ行テ、諸鎭ヲ侵陵スルナリ。
嘗罵之曰云云ハ、朱全昱朱溫ヲ罵リシナリ、朱三ハ、溫一族輩行中ニテ第三ナリ、故ニ朱三ト云フ、前卷ノ鄭五ニ同ジ。
王建王蜀注、陳欽瑄ハ、唐書通鑒並ニ陳敬瑄ニ作ル。
梁築夾寨守之ハ、潞州城下ニ於テ、更ニ長城ヲ築キ、內ハ以テ城兵ノ奔突ヲ防ギ、外ハ以テ援兵ノ來ルヲ拒グ、之ヲ夾寨ト謂フ、塹ヲ鑿チテ之ヲ守ル。
以其族父仁福代之、族父ハ父ノ再從兄弟。
愛假子友文、假子ハ養子ナリ。}

〔均王〕名友貞、初爲東都指揮使、友珪篡弑、起兵誅之、而卽位於汴、更名瑱、(【友貞】太祖第三子、封均王、鎭大梁、【更】音庚、【瑱】音天去聲、)○晉王入幽州、執燕劉仁恭及守光、歸斬之、(右燕劉守光、自梁太祖乾化元年僭號、至是三年而亡、)○
梁賜荊南節度使高季昌爵爲王、○契丹阿保機稱帝、古東胡種也、其國先在橫山南、本鮮卑舊地、元魏時自號契丹、初太賀氏有八子、號八部太人、推一人爲主、三
歲一代、唐開元中、有邵固者、統衆、詔許襲王、至是諸部以耶律斡里少子阿保機爲主、幷奚渤海諸國、始建元不復受代、國人謂之天皇王、(【種】上聲、【橫山】縣屬復州、【太賀氏】其君名、【八子】名號未詳、【推】音退平聲、【一代】三年而更一人爲主、【襲王】承襲而不代、【耶】通鑒作邪、音徐遮切、【耶律斡里】覆姓覆名、【奚】見前唐玄宗紀、【渤海】在遼陽、【建元】立年號、)○廣州劉巖稱越王、已而稱帝、改國號曰漢、后又更名龔、(【后】與後通、【更】音庚、)○吳徐溫徙治昇州、以徐知誥入輔吳政、
<pb:KR2b0041_MJSY_006-006a>
(【治】平聲、)○
蜀王王建殂、子宗衍立、○吳王楊隆演卒、弟溥普立、○梁以錢鏐爲吳越國王、○晉與梁連歲交兵、梁魏州降于晉、晉王入魏、拔德州澶州、梁劉鄩襲晉陽、不克而
還、攻鎭定營、晉師敗之、鄩攻魏州、晉王又敗之、梁又遣兵襲晉陽、晉人擊卻之、晉克衞磁洛相邢滄貝州、掠濮鄆、梁人決河以限晉、晉王攻拔其四寨、已而大擧
伐梁、戰于胡柳、晉周德威敗死、晉王收兵復戰、大破梁軍、晉築德勝南北兩城、梁攻之、不克、梁招討王瓚爲晉所敗、梁河中降晉、鎭州將弑趙王王鎔、晉王討平
之、先是、吳蜀屢書勸晉王稱帝、晉王自謂、先王有遺言、當務復唐社稷、旣而得傳國寶於魏州、將佐皆賀、勸進不已、遂卽帝位於魏、國號唐、遣李嗣源襲取梁鄆
州、梁以王彥章爲招討、唐主戒德勝守者曰、王鐵槍勇決、謹之、彥章果拔
<pb:KR2b0041_MJSY_006-007a>
南城、進拔諸寨、至楊劉力攻、不克而退、梁遣彥章攻鄲、唐主救之、梁敗、彥章死、唐以嗣源爲前鋒、五日入大梁、梁主猶慮諸兄弟乘危謀亂、盡殺之、尋命其下殺己、在位十一年、改元者二、曰貞明、龍德、梁自太祖稱帝、至是二世、一十七年而亡、(【魏州】屬河東、卽魏郡、【德州】屬山東、卽平原郡、【澶】音禪、屬河東、卽頓丘、【鄩】音尋、【鎭定營】鎭州王鎔營、定州王處直營、【敗】音拜、下竝同、【衞】屬河東、今衞輝府、【相】去聲、【胡柳】未詳所在、【兩城】所在亦未詳、【瓚】音棧上聲、【爲晉】之爲去聲、【復唐】之復音伏、【傳國寶】初僧傳眞得之、以爲常玉、將鬻之、或識之曰、傳國寶也、至是乃詣行臺而獻之、【王鐵槍】時號彥章爲鐵槍、【南城】卽南德勝城、【楊劉】城名、未詳所在、【其下】皇甫麟、【己】音紀、○司馬溫公曰、太祖始以黃巢降將、秉旄宣武、逞其詐力、蠶食諸夏、地廣兵强、威權日熾、至欲無厭、遂遷唐祚、淫虐不悛、禍自內興、不得其死宜矣、均王膏梁之子、材不過人、以與莊宗爲敵、能無亡乎、)

{龔音恭。
子宗衍立ハ、初名宗衍、立ツニ及デ宗ヲ去テ衍ト曰フ。
弟溥普立ハ、吳主楊溥ナリ、普字ハ、蓋注溥ノ音ヲ誤テ正文ニ連ネシナリ。
戰于胡柳ハ、胡柳坡トイフ、濮州ノ西、臨濮縣界ニ在リ。
晉築德勝南北兩城ハ、德勝渡ト云、濮州ノ北ニ在リ、河津ノ要處ナリ、唐澶州ハ頓丘縣ニ治ス、德勝南北城ヲ築クヨリ、晉天福三年ニ及ビ、澶州及ビ頓丘縣ヲ德勝ニ移シ、以テ河津ヲ防グ。
王鐵檜勇決ハ、王彥章驍勇絕倫ナリ、戰フ每ニ二鐵槍ヲ用フ、皆重サ百斤、一ハ鞍ニ置キ、一ハ手ニ在リ、向フ所前ナシ、時人之ヲ王鐵槍ト謂フ。
楊劉ハ、鄆州東河縣ニ楊劉鎭アリ、河津ニ臨ム。
命其下殺己、其下ハ皇甫麟ナリ。
二世一十七年ハ、通鑒注三世ニ作ル、朱金忠、友珪、友貞ナリ。}

唐

{唐ハ、李存勗、父克用ノ爵ヲ嗣デ晉王ト爲ル、帝位ニ卽クニ及ビ、自ラ唐ニ繼ギ天下ヲ有ツヲ以テ、國ヲ唐ト號シ、洛陽ニ都ス。}

〔唐莊宗皇帝〕名存勗、沙陀人也、本姓朱邪、先世立功、賜姓李、父克用有勇略、一目微眇、號獨眼龍、爲唐平黃巢立大功、王于晉、與朱氏爲仇、暮年頗爲所蹙、憂形於色、存勗幼進言
<pb:KR2b0041_MJSY_006-008a>
曰、朱氏窮凶極暴、人怨神怒、極將斃矣、吾家世襲忠貞、大人當遵養時晦、以待其衰、奈何輕爲沮喪、使群下失望乎、克用說、臨終立爲嗣、謂其下曰、此子志氣遠大、必能成吾事、年十七嗣晉王位、卽擧兵破梁、解潞圍、自是連勝、梁祖歎曰、生子當如李亞子、吾兒豚犬耳、(【朱邪】五代史云、夷狄無姓、朱邪部族之號、後因爲姓、【賜姓】唐懿宗時、帝祖朱邪赤心、爲招討使康承訓前鋒、擊滅龐勛、賜姓李名國昌、【克用】國昌子、【爲唐】【爲所】之爲竝去聲、下同、【王】平聲、【將】音漿、【說】音悅、【其下】王弟克寧、監軍張承業、大將李存璋、吳珙、【李亞子】存勗小名、)存
勗東倂幽州、北卻契丹、南與梁夾河百戰、先是、晉陽監軍故唐宦者張承業、爲晉王捃拾財賦、召補兵馬、攻戰連年、接應不乏、皆承業力、承業意在復唐宗社、聞
王將稱帝力諫、知不可止、慟哭曰、諸侯血戰、本爲唐家、今王自取之、誤老奴矣、悒悒成疾而卒、王卽位、改晉爲唐、奉唐祀、入汴滅梁、都大梁、已而遷雒陽、
侍中郭崇韜有謀略、佐唐主成業、至是權兼內
<pb:KR2b0041_MJSY_006-009a>
外、謀猷規益、竭忠無隱、薦引人物、他相受成而已、(【爲晉】之爲去聲、下同、【捃】音君去聲、掇也、【復】音伏、【宗社】宗廟社稷、【將】音漿、【雒】洛同、)○荊南高季興入朝、季興者季昌之改名也、唐以爲南平王、○蜀主王衍、盤遊淫湎、國亂盜起、唐遣皇子繼岌、與郭崇韜伐之、遂滅蜀、衍降、唐赤其族、繼岌信讒、殺崇韜而還、(【岌】音吟入聲、【赤族】盡滅其族、○右前蜀王建、自梁太祖開平二年僭號、至是二世、凡十六年、【殺崇韜】案、崇韜素惡宦者、宦者銜之、至是成都雖下、而盜未息、崇韜恐去後爲患、命分道招討、淹畱未還、宦官譖其專權、帝遣往觀、皇后遂密令繼岌殺之、)○
唐以孟知祥爲西川節度使、○唐帝自克梁後寖驕、首以伶人爲刺史、帝幼習音律、或時自傅粉墨、與優人共戲、優名謂之李天下、嘗自呼曰李天下李天下、優人敬新
磨、遽前批其頰、帝失色、新磨徐曰、理天下只一人、尙誰呼邪、帝悅、諸伶出入宮掖、侮弄搢紳、羣臣憤疾、莫敢出氣、亦有反相附託、納貨展轉、以干恩澤、蠧
政害人、恣爲讒慝、帝疎忌宿將、不恤軍士、數出遊獵、蹂踐民
<pb:KR2b0041_MJSY_006-010a>
田、上下咨怨、魏博
將戍瓦橋、代歸、復遣畱屯貝州、遂作亂、奉趙在禮入據鄴都、唐遣將李嗣源討之、至城下、軍士大譟曰、將士從主上十年、百戰以得天下、今貝州戍卒思歸、主上
不赦、從馬直數卒喧競、遽欲盡誅其族、我輩初無叛心、但畏死、今欲與城中合勢、拔白刃、擁嗣源入城、城中不受外兵逆擊之、皆潰、嗣源詭辭得出、將召兵攻亂
者、安重誨曰、公爲元帥、不幸爲凶人所刦、不若星行、詣闕見天子、庶可自明、嗣源乃南趨相州、𧮂者奏、嗣源已叛、嗣源上章自理、遏不得通、始疑懼、石敬
瑭曰、安有上將與叛卒入城、而佗日得保無恙者乎、大梁天下都會、願先往取之、始可自全、康義誠曰、主上無道、軍民怨望、公從衆則生、守節必死、嗣源乃以敬
瑭爲前鋒、李從珂爲殿、引兵入大梁、唐主如關東、聞嗣源已據大梁、諸軍
<pb:KR2b0041_MJSY_006-011a>
離叛、神
色沮喪、歎曰、吾不濟矣、卽命旋師、從馬直郭從謙、帥兵攻帝於氾水、唐主中流矢而殂、稱帝僅三歲而遇弑、改元者一、曰同光、伶人斂樂器、覆屍而焚之、嗣源
聞之痛哭、乃入洛陽、百官上牋勸進、不許、又三請嗣源監國、乃許之、繼岌自蜀歸、途聞內難、至長安自殺、監國立、是爲明宗皇帝、(【伶人爲刺史】伶人樂工、初胡柳之役、伶人周匝、爲梁所獲、帝每思乏、及入汴、匝見泣曰、臣所以得生者、皆梁敎坊使陳俊、內園戴接使儲德源力也、願乞二州以報之、遂以俊爲景州刺史、德源爲憲州刺史、【優名】唐帝雜優小名、【呼】去聲、下同、【敬新磨】敬姓、新磨名、【批】匹迷切、擊也、【尙誰呼】調其重呼李天下也、【搢紳】公卿大臣、【相附】之相如字、【宿將】故舊大臣、【數出】之數音朔、【魏博將】姓名未詳、【瓦橋】關、在雄州、【從馬直】從去聲、直當直也、如直殿直宿之直、案、嗣源在鄴之夜、從馬直軍士張破賊作亂、【將召】之將音漿、【爲凶】之爲去聲、【星行】星見星也、謂早行、【𧮂者】李紹榮、【上章】之上上聲、【瑭】音唐、【珂】音軻、【殿】音顚去聲、軍後曰殿、【帥兵】之帥音率、【氾】音凡、筌蹄云、氾水、出成皐、下流未詳、【覆】音否去聲、【上牋】之上上聲、【勸進】勸卽帝位、)

{大人當遵養時晦、以待其衰、大人ハ父ヲ稱ス、遵養時晦ハ、詩周頌酌篇ノ語ナリ、周武王、初メ於鑠(ああさかん)ナル師アリ、而テ用ヒズ、退テ自ラ遵養シテ、時ト偕ニ晦マスヲ謂フ。
以伶人爲刺史、伶人ハ樂工ナリ、與優人共戲、優人ハ徘優ナリ、共ニ庭ニ戲レ、以テ劉夫人ヲ悅バシム。
前批其頰、批ハ手ヲ以テ之ヲ擊ツナリ。
魏
博將戌瓦橋云云ハ、魏博指揮使楊仁晸、所部ノ兵ヲ將ヰテ瓦橋關ヲ守ル、代テ歸ル、復之ヲ貝州ニ畱メテ、魏州ニ還ルヲ許サズ、仁晸ノ部兵皇甫暉、其徒ト亂ヲ
作サント欲シ、仁晸ヲ刦ス、仁晸從ハズ、暉之ヲ殺ス、又小校ヲ刦ス、從ハズ、又之ヲ殺ス、效節指揮使趙在禮、亂ヲ聞テ垣ヲ踰エテ走ル、暉追及シ、示スニ仁
晸及ビ小校ノ首ヲ以テス、在禮懼レテ之ニ從フ、亂兵遂ニ奉ジテ帥ト爲ス、襲ウテ鄴都ヲ取リ、入テ之ニ據ル。
至城下軍士大譟云云、嗣源率ヰル所ノ從
馬直軍士張破敗、亂ヲ作シテ大譟スルナリ、其語中、從馬直數卒喧競ハ、通鑒從上ニ近字アリ、是ヨリ先、從馬直軍士王溫等五人、軍使ヲ殺シ亂ヲ作スヲ謀ルヲ
謂フ、注誤ル、從馬直ハ、莊宗、諸軍ノ驍勇者ヲ選ビテ新軍ト爲シ、分テ四指揮ヲ置キ、從馬直ト號ス。
主上不赦ノ下、通鑒云、克㆑城之後、當㆔盡阬㆓魏博之軍㆒ノ二句アリ、胡三省注云、魏博ノ軍ハ、皇甫暉等ヲ謂フナリ、莊宗、暉等ノ降ラザルヲ忿リテ、嘗テ城ニ克ツノ日、噍類ヲ遺ス勿レノ語アリ。
遽
欲盡誅其族、族ハ部屬ナリ、從馬直ノ軍ヲ謂フ、從馬直指揮使郭從謙、莊宗ニ寵アリ、王溫亂ヲ作スニ及ビ、帝之ニ戲レテ曰、汝王溫ニ反ヲ敎フ、何ヲ爲スヲ欲
スルヤト、從謙懼レ、陰ニ從馬直ノ諸校ニ謂テ曰、主上、王溫ノ故ヲ以テ、鄴都平定ヲ俟チ、盡ク若ノ曹ヲ阬ニセント、破敗等之ヲ言フナリ、貝州戌卒思歸主上
不赦ハ、魏博ノ軍ニ屬シテ謂フ、從馬直數輩喧競遽欲盡誅其族ハ、從馬直ノ軍士ニ屬シテ謂フナリ、須ラク分別シテ之ヲ看ルベシ。
今欲與城中合勢ハ、李嗣源率ヰル所ノ從馬直ノ軍士等、城中魏博ノ兵ト合セント欲スルナリ。
城中不受外兵、外兵ハ卽チ嗣源ノ兵ナリ、城中ノ趙在禮等、獨リ嗣源ヲ納レテ、外兵ヲ受ケザルナリ。
嗣源詭辭得出ハ、嗣源詭キ在禮ニ說テ曰、凡ソ大軍ヲ擧グル、須ク兵力ヲ藉ルベシ、今外兵流散シテ歸スル所ナシ、我公ノ爲ニ出デテ之ヲ收メント、在禮之ヲ聽シ、嗣源因テ城ヲ出ルヲ得タリ。
譖者奏ハ、李紹榮ナリ、遏不得通モ、紹榮ノ遏ムル所ト爲リ、莊宗ニ通ズルヲ得ザルナリ。}

〔明宗皇帝〕本胡人邈佶烈也、爲晉王克用養子、名嗣源、莊宗滅梁、嗣源功最高、爲中書令蕃漢馬步總管、受命討鄴、爲
<pb:KR2b0041_MJSY_006-012a>
叛卒所推、自鄴趨汴入洛、遂卽位、更名亶、(【佶】音僅入聲、【蕃漢馬步】蕃兵、漢兵、馬兵、步兵、【總管】屬上十字爲句、【爲叛】之爲去聲、【更】音庚、)○契丹阿保機卒、子德光立、○閩王王審知卒、子延翰立、驕淫殘暴、其下弑之、而立其弟延鈞、後稱帝、更名璘、(【其下】審知養子延亶、【更】音庚、)○吳王楊溥稱帝、○南平王高季卒、子從誨立、○楚王馬殷卒、子希聲立、後希聲卒、希範立、○吳越王錢鏐卒、子元瓘立、○夏州李仁福卒、子彝超嗣、○西川孟知祥倂東川、以知祥爲蜀王、(【東川】郡屬四川、今潼川府、【蜀王】世稱後蜀、)○
唐秦王從榮驕狠、自知時論不與、常懼不得爲嗣、唐主寢疾、遽率牙兵千人、至端門下、將入、禁衞討之、從榮兵潰、走歸府、皇城使斬之、唐主悲駭疾劇、遂殂、
唐主性不猜忌、與物無競、登極之年、已踰六十、每夕於宮中焚香、祝天曰、某胡人、因亂爲衆所推、願天早生聖人、爲生民主、在位八年、改元者二、曰天成、長興、內無
<pb:KR2b0041_MJSY_006-013a>
聲色、外無遊畋、不任宦官、廢內藏庫、賞廉吏、治贓蠧、雖不知書、所行暗合於道、年穀屢豐、兵革罕用、校於五代粗爲小康、子宋王立、是爲閔帝、(【從榮】明宗長子、【論】去聲、【將】音漿、【禁衞】禁中宿衞之兵、【皇城使】安從益、【某】稱其名、【爲衆】之爲去聲、【藏】音狀、【治】平聲、【粗】音措上聲、略也、)

{遽率牙兵千人ハ、秦王從榮、天下兵馬大元帥ト爲リ、兵柄ヲ握リ、又嚴衞捧聖步騎兩指揮ヲ請テ牙兵ト爲ス、走歸府ハ、元帥府ニ歸ルナリ。
登極之年、極ハ皇極ナリ、天子居ル所ノ處ヲ指ス。
校於五代粗爲小康、校ハ比ナリ、小康ハ小安ナリ、五代中ニ比スルニ、明宗ノ時稍平安ナルヲ謂フ。}

〔閔帝〕名從厚、明宗次子也、卽位有志爲治、然不知其要、寬柔少斷、(【斷】音湍去聲、)○蜀孟知祥稱帝、○唐潞王反於鳳翔、擧兵長驅至洛陽、閔帝出奔、在位改元應順、數月而已、潞王立、

{明宗次子也ハ、五代史通鑒注並ニ第五子ニ作ル。}

〔潞王〕名從珂、本姓王氏、明宗之養子也、少從明宗征伐、有功名、得衆心、用事者忌之、從珂鎭鳳翔、閔帝命移鎭河東、將佐以爲離鎭必無全理、乃移檄鄰道、起兵入淸帝側、從珂至陝、諸軍皆迎降、至洛、宰相馮道等、百官班迎、遂卽位、遣人鴆殺閔帝於衞州、(【用事者】朱弘昭、馮贇等、【移檄鄰道】其檄略曰、朱弘昭等、乘元帝疾亟、殺長立幼、專制朝權、別疎骨肉、動搖藩垣、今將入淸君側之<pb:KR2b0041_MJSY_006-014a>惡、其力不能獨辨、願乞鄰藩以濟之、【降】音項平聲、【遣人】衞州刺史王弘贇子巒、)○蜀主孟知祥殂、子昶立、(【昶】丑兩切、)○夏州李彝超卒、兄彝殷代之、○閩人殺其王璘、而立其子繼鵬、更名昶、(【更】音庚、)○唐主初與河東節度使石敬瑭、素不相悅、唐主立、敬瑭不得已入朝、尋歸鎭、陰爲自全之計、唐主移之、遂反、求援於契丹、契丹敗唐兵、立敬瑭爲晉帝、引兵向洛陽、唐主自焚死、在位不三年、改元者一、曰淸泰、唐自莊宗至是四主、凡一十四年、(【移之】通鑒、制以敬瑭爲天平節度使、【敗】音拜、○司馬溫公曰、武皇以沙陀微種、奄有河東、黃巢之亂、有功於唐、上元之變、訟不能直、遂與朱氏相攻、紛糾不解、至於晚節、鋒銳亦衰、莊宗以弱齡襲位、麾下諸將、皆武皇並轡之人、乃能以恩信結其心、英果折其氣、莫不竭力致命、頤指如意、遂策馬渡河、而朱氏失國、惜其志小氣近、驕心易生、纔及三年、隕身亡族、明宗無取國之志、而爲衆所附、資性寬厚、克終天祿、淸泰於危難之中、坐神器之重、負扆未安、家爲煨燼、十年之中易姓者四、禍福相尋、何其速哉、)

{鴆殺閔帝於衞州ハ、縊殺ニ作ルベシ。}

晉

{晉ハ、石敬瑭河東節度使ト爲リ、晉陽ニ治ス。遂ニ晉ト號シ、汴ニ都ス。}

〔晉高祖皇帝〕姓石氏、名敬瑭、沙陀人、唐明宗之壻也、初與
<pb:KR2b0041_MJSY_006-015a>
從
珂、皆勇力善鬭、事明宗、皆有功、內相忌、從珂稱帝、敬瑭自河東來朝、將佐皆勸畱之、時久病骨立、唐王不以爲虞、遂得歸鎭、公主在洛陽、辭歸、唐主醉曰、
何不且畱、遽歸欲與石郞反邪、敬瑭聞之益懼、尋命移鎭鄆州、敬瑭拒命、唐主發兵討之、桑維翰爲敬瑭草表、稱臣於契丹、事以父禮、約事捷割地、劉知遠以爲太
過、厚賂金帛、足致其兵、不必許以土田、恐異日大爲中國之患、敬瑭不聽、表至、契丹主大喜、將騎五萬而來、與唐兵戰於晉陽、大敗之、契丹主立敬瑭爲帝、國
號晉、割幽薊瀛莫涿檀順新嬀儒武雲應寰朔蔚十六州與之、契丹以晉主南下、又破唐兵至潞州、契丹北還、晉主引而南、唐將校皆飛狀以迎、唐主殂、晉主入都洛、已而還汴、(【骨立】病後體瘠、【虞】防也、【爲敬】之爲去聲、【敗】音拜、【涿】卽涿郡、【新】今奉聖州、【朔】卽馬邑、【蔚】音鬱、○案全書、幽薊涿檀順新雲蔚、屬今北平、瀛莫屬河東、武應朔屬山西、嬀儒寰無考、姑闕之、)○吳
<pb:KR2b0041_MJSY_006-016a>
徐
知誥稱帝、奉吳主溥爲讓皇、初徐溫命知誥治昇州、致繁富、城市府舍甚盛、溫自徙居之、知誥入廣陵輔吳政、溫卒、知誥以中書令鎭昇、而畱其子輔吳政、廣金陵
城、吳加知誥大元帥、封齊王、備殊禮、至是遂受吳禪、知誥本徐州李氏子也、自謂唐後、國號唐、尋復姓李、更名昪、是爲南唐、(【讓皇】世紀、吳楊行密、自梁太祖開平元年僭號、至是四主、凡三十七年、南唐篡之、【治】平聲、【金陵城】卽昇州、楚威王以其地有王氣、埋金鎭之、故曰金陵、【復】音伏、【更】音庚、【昪】音弁、)○契丹改國號大遼、○閩王曦、弑其主昶而自立、(曦昶叔也、)○吳越王錢元瓘卒、子弘佐嗣、○南漢主劉龔、又更名龑、尋殂、子玢立、(【更】音庚、【龑】音儼、○案篇韻、竝無此字、疑當作龑、丁篋切、龍鬐也、【玢】音彬、)○晉主在位不七歲殂、改元者一、曰天福、齊王立、是爲出帝、(又曰少帝、)

{公主在洛陽云云ハ、晉國長公主ト曰フ、唐明宗ノ女、石敬瑭ニ嫁ス。
晉主入都洛已而還汴、還ハ當ニ遷ニ作ルベシ、石敬瑭洛陽ニ居ル五月ニシテ、都ヲ汴ニ遷ス。
南漢主劉龔又更名龑ハ、漢主龔、病アリ、胡僧龔ノ名利アラズト謂フ、龔乃チ自ラ龑字ヲ造リテ、之ヲ名トス、義ハ易ノ飛龍在天ニ取ル、讀デ儼ノ如シ。}

〔出帝〕名重貴、高祖兄子也、高祖臨終、命幼子重璿、拜宰相馮道、欲其輔立、景延廣議、以國家多難、宜立長君、遂立重貴、
<pb:KR2b0041_MJSY_006-017a>
延廣用事、(【兄】敬儒、)○南唐主李昪殂、子璟立、○閩王之弟王延政、據建州稱殷帝、○南漢主劉玢之弟弘煕、弑玢而自立、更名晟、(【更】庚音、)○閩朱文進、弑其主王曦而自立、殷主延政遣兵討之、閩人殺文進、傳首於殷、殷改國號曰閩、唐人攻拔建州、延政出降、閩亡、唐攻福州、不克、後吳越遣兵取之、(【傳】音專去聲、【閩亡】世紀、閩王審知、自梁太祖乾化三年建號、至是六世、凡三十三年而亡、【福州】屬福建卽閩州、)○
初晉高祖事契丹甚謹、至少主卽位、景延廣主議、告哀不復稱臣、契丹大怒、延廣又囚其囘圖使、已而遣歸、大言曰、歸語而主、先帝爲北朝所立、故稱臣奉表、今
上乃中國所立、爲鄰稱孫足矣、翁怒則來戰、孫有十萬橫磨劍、相待、桑維翰屢請遜辭以謝契丹、每爲延廣所沮、於是契丹入寇渡河、晉主自將、及遣李守貞等、分
道擊之、契丹敗走、契丹再至相州引還、晉主又自將追之、契丹旋
<pb:KR2b0041_MJSY_006-018a>
兵南下、晉人擊
之、契丹又敗走、晉主旣再勝、意契丹不足畏契丹主大擧入寇、晉將杜威降、契丹遣兵入汴、執晉主以歸其國、在位五年、改元者一、曰開運、晉自高祖至是再世、
一十二年而亡、契丹主入大梁、胡騎四出剽掠、謂之打草穀丁壯斃鋒刃、老弱委溝壑、自東西兩畿、及鄭滑曹濮、數百里閒、財帛殆盡、契丹主謂判三司劉昫曰、契
丹兵應有優賜、遂括都城士民錢帛、遣使者數千人、括於諸州、皆迫以嚴誅、人不聊生、括至、初無頒給、皆欲輦歸、中外怨憤、皆思逐之、所在盜起、契丹主曰、
我不知中國難治如此、居汴三月而還、晉劉知遠、先一月卽位於晉陽、(【吿哀】訃也、【囘圖使】初梁太祖、從馬殷所奏、於汴荊襄廣郢復州、置囘圖務、運茶於河南北、以易繒鑛戰馬、後契丹以喬榮、爲囘圖使、置邸大梁、及是被囚、【語】去聲、【爲北】之爲去聲、下竝同、【長】音張上聲、【丁壯老弱】丁中壯健者死於鋒刃、老耄衰弱者棄於溝壑、【滑】州屬河東、【判三司】官掌判決鹽鐵度支戶部、三司政事、【昫】音吁去聲、【應】平聲、【先】音霰、○司馬溫公曰、高祖以地尊勢重追於猜嫌、親執臣子之禮、以事戎狄、賂之土地、藉其兵力、以取天下、羽翼未成、不可以高<pb:KR2b0041_MJSY_006-019a>飛、國家未治、不可以應敵、齊王捨桑維翰之深謀、信景延廣之狂策、內政不脩而外挑强鄰、能無亡乎、)

{幼子重璿ハ、當ニ重睿ニ作ルベシ。
又囚其囘圖使ハ、凡ソ外國ノ中國ト貿易スル者、囘圖務ヲ置ク、囘ハ轉移ナリ、圖ハ規ハカルナリ。
胡騎四出剽掠謂之打草穀ハ、契丹人、其必先ヅ園林ヲ斫伐シ、然ル後老幼ヲ驅掠スルノ兵ヲ謂テ、打草穀ト曰フ、草穀ヲ打ツ如キナリ。
遂括都城士民錢帛ハ、括ハ包括ナリ、物ヲククル如ク、殘ラズ取立ルナリ、都城ハ汴梁ヲ謂フ、時ニ府庫空竭ス、劉昫出ル所ヲ知ラズ、遂ニ都城ノ士民ノ錢帛ヲ括借シ、將相ヨリ以下皆免レズ、使者數千人ノ千ハ、十ノ譌。
括至初無頒給皆欲輦歸ハ、初メ契丹ノ兵ニ賜フト言ヒ、錢帛ヲ括シ、之ヲ括シ得レバ、頒チ給セズシテ、契丹主自ラ悉ク輦載シテ、本國ニ歸ラント欲スルナリ。}

漢

{漢ハ、劉知遠太原ニ居テ事ヲ起ス、帝ト爲ルニ及ビ自ラ東漢明帝ノ第八子淮陽王昞ノ後ナルヲ以テ、國因テ漢ト號ス、汴ニ都ス。}

〔漢高祖皇帝〕姓劉氏、初名知遠、沙陀人也、事晉祖敬瑭於兵閒、功最多、晉祖在河東、唐潞王移之鎭鄆、知遠曰、
明公久將兵、得士卒心、今據形勝之地、士馬精强、若稱兵傳檄、帝業可成、奈何以一紙制書、自投虎口、遂拒命、唐遣將攻之、不克、晉祖擧兵、滅唐入洛陽、知
遠時爲侍衞馬軍都指揮使、分漢兵入營、館契丹兵於寺、城中肅然、後晉祖以知遠鎭河東、晉祖殂、遺命以知遠入輔政、晉人匿之、知遠由是怨朝廷、契丹連入寇、
晉雖以知遠爲行營都統、知遠不行、契丹滅晉入大梁、知遠稱帝於晉陽、契丹去、乃發太原入洛、遂入汴、國號漢、後更名暠、(【傳】音專去聲、【遣將】張敬達、【入營】還本營、【寺】天宮寺、在洛陽、【更】音康、)○契丹主耶律德光
<pb:KR2b0041_MJSY_006-020a>
歸、至殺胡林而死、剖腹實鹽載去、人謂之帝羓、子兀欲立、(【殺胡林】未詳所在、【羓】音巴、乾肉曰羓、)○楚王馬希範卒、子希廣立、○吳越王錢弘佐卒、弘倧立、其下廢之、而立弘俶、(【倧】音宗、【其下】南牙統軍使胡進思、)○漢主殂、在位一年、改元乾祐、子周王立、是爲隱帝、

{至殺胡林而死ハ、胡本狐ニ作ル、殺狐林ハ、村民林中ニ於テ射テ二狐ヲ殺ス、因テ名ク、後ニ死狐嶺ト名ク、眞定府欒城縣ノ北ニ在リ。}

〔隱帝〕名承祐、年十八卽位、○先是漢祖以弟崇尹太原、爲畱守河東節度使、崇與郭威有隙、至是威爲樞密使侍中執政、崇爲自全之計、選募勇士、招納亡命、繕甲兵、實府庫、罷上供財賦、朝廷詔令、多不稟承、(【尹太原】爲太原府尹、後尹開封傚此、【節度使】屬上、十八字爲句、)○荊南高從誨卒、子寶融知軍府、(通鑒作知畱後、)○河中李守貞反、郭威督諸軍、討克之、守貞自殺、○漢以郭威爲鄴都畱守、○楚王馬希廣之兄希萼、殺希廣而自立、○漢主自卽位以來、同平章事楊邠總機政、樞密使郭威主征伐、侍衞指揮使史弘肇
<pb:KR2b0041_MJSY_006-021a>
典
宿衞、三司使王章掌財賦、邠頗公忠、弘肇察京師、道不拾遺、章捃拾遺利、供饋不乏、國家相安、弘肇嘗謂、天下須用長槍大劍、安用毛錐子、章曰、若無毛錐、
財賦何由取辨、章輕文人、嘗曰、此輩握算不知縱橫、何益於用、漢主左右嬖倖寖用事、親戚干政、邠等每裁抑之、漢主益壯、厭爲大臣所制、揚邠嘗議事於前、曰
陛下但禁聲、有臣等在、漢主積不能平、左右因譖之、乾祐三年、殺邠弘肇章、遣密詔、欲殺郭威於鄴、將佐勸威入朝自訴、威引大軍至、漢主遣兵拒之、或降或不
戰而還、漢主爲亂兵所弑、威白太后、迎武寧節度贇、未至、聞契丹入寇、遣威將兵擊之、威至澶州、將士大譟、裂黃旗以被威體、共扶抱之、呼萬歲震地、擁威南
行、遂代漢、漢二世、四年而亡、(【毛錐子】筆也、【縱】音蹤、縱直也、算法、縱一、橫五、【爲大】之爲去聲、下同、【隱帝】在位二年、仍號乾祐、【武寧】徐州、號爲武寧節度、【贇】隱帝弟崇之子也、○司馬溫公曰、高祖擁精銳<pb:KR2b0041_MJSY_006-022a>之兵、居形便之地、屬胡騎北旋、中州之主、故雍容南面、而天下歸之、豈其材德之首出哉、會其時之可爲也、隱帝雖有南面之號、而政非己出、輕信羣小之言、欲除跋扈之臣、禍不旋踵、自然之勢也、)

{安用毛錐子ハ、通鑒子字ナシ、五代史史弘肇傳子字アリ、毛錐ハ筆ナリ、毛ヲ束ネテ筆ヲ爲ル、其形錐ノ如キヲ以テイフ、章曰若無毛錐云云ハ、時ニ王章三司使ト爲リ、實ニ財賦ヲ掌ル、故ニ云フ然リ、是ヨリ將相始テ隙アリ。
此輩握算不知縱橫云云ハ、文人浮華ニシテ、日用ニ益ナキヲ言フ。
陛下但禁聲ハ、ロヲ禁ジテ言フナク、聲ヲ出サザラシムルヲ謂フ。
乾祐三年、乾祐ハ高祖ノ年號、隱帝仍テ之ヲ用フ、隱帝名ハ承祐ナレバ、舊號ノ乾祐ハ、常ニ避諱シテ速ニ改ムベキ所ナリ、乃チ擧國ノ臣民恬トシテ諱ムヲ知ラズ、怪ムベシ。
將士大譟云云ハ、郭威澶州ニ至ル、將士數千人、忽チ大ニ譟シテ曰、
天子須カラク侍中自ラ之ヲ爲スベシ、將士已ニ劉氏ト仇ヲ爲ス、立ツベカラズト、或ハ黃旗ヲ裂テ威ノ體ニ被ラス、侍中ハ、威時ニ樞密使兼侍中タリ、黃旗ヲ體ニ被ラスハ、天子ノ黃袍ニ擬スルナリ。
注贇隱帝弟崇之子也ハ、隱帝當ニ高祖ニ作ルベシ。}

周

〔周太祖皇帝〕姓郭氏、名威、太原人也、唐莊宗有宮人柴氏、歸其家擇姻、一日窺于門、見有疾走而過者、柴氏大驚
問何人、吿者曰、從馬軍使郭雀兒也、柴氏欲嫁之、父母不肯曰、汝帝左右人、當嫁節度使、奈何嫁此人、柴氏堅不嫁他人、遂歸威、漢祖鎭河東、威爲孔目官、契
丹在汴、威勸漢祖擧兵、遂成帝業、漢隱帝時、威專主征伐、隱帝欲殺之、不克、威擁兵入汴、已而出禦契丹、軍士擁還汴、時已迎贇於徐州、乃以漢太后令、廢贇
爲湘陰公、威爲監國、尋卽位、自謂周虢叔之後、國號周、贇崇子也、崇初聞隱帝遇害、欲起兵南向、及聞迎立贇則
<pb:KR2b0041_MJSY_006-023a>
曰、吾兒爲帝、吾復何求、贇廢死、崇乃稱帝於晉陽、所有幷汾忻代嵐憲隆蔚沁遼麟石十二州之地、謂其臣曰、顧我是何天子、汝等是何節度使邪、是爲北漢、遣子承鈞伐周、不克、遣使乞師於契丹、契丹策命北漢主、更名旻、(【擇姻】歸父母家、別求姻對、【從】去聲、【郭雀兒】威微時、刺其項爲雀兒、故有此名、【孔目官】掌六曹案牘、【虢叔之後】世次未詳、【幷】府盈切、【汾】卽西河郡、【嵐】音覽平聲、卽樓煩、已下皆屬山西、【憲】今未詳、【隆】今隆德州、屬山西、【蔚】見前、【沁遼】屬山西、沁音侵去聲、【麟】今未詳、疑當屬鄜、鄜石接境也、【石】屬山西、【更】音庚、【旻】音民、)○契丹述軋、弑兀欲而自立、述律討殺述軋而代之、(【述軋】兀欲子、【述律】述軋弟、)○楚自希廣希萼以來、相攻奪無寧歲、其下又廢希萼、而立希崇、南唐遣邊鎬擊楚、希崇降、南唐遷馬氏之族于金陵、楚亡、(右楚馬殷、自梁太祖開平六年受命爲王、至是六王、凡四十四年、)○故楚將劉言、自朗州攻潭、邊鎬走、言取湖南、請命于周、周以言鎭朗、王逵鎭潭、逵襲殺言於朗、以周行逢守朗、逵還潭、後又以行逢鎭潭、逵自居朗、(【朗州】屬湖廣、卽武陵、)○周主在位三
<pb:KR2b0041_MJSY_006-024a>
年殂、改元者一、曰廣順、晉王立、是爲世宗皇帝、

{自謂周虢叔之後國號周ハ、周虢叔ノ後國ヲ有ツ者ヲ虢公ト爲ス、後ニ之ヲ郭公ト謂フ、虢郭音相近シ、郭ノ姓ヲ得ル周ニ本ク、故ニ國號ヲ建テテ周ト曰フ、亦汴ニ都ス。
謂其臣曰顧我是何天子云云ハ、通鑒、朕以㆓高祖之業、一朝墜㆒㆑地、今日位號、不㆑得㆑已而稱㆑之ノ四句アリ、其意始テ通ズ。
是爲北漢、劉崇ハ惟ダ漢ト稱スレドモ、嶺南ノ劉氏モ亦漢ト稱スルヲ以テ、史家分テ、嶺南ノ漢ヲ南漢ト爲シ、河東ノ漢ヲ北漢ト爲ス。
注刺其項、刺ハいれ墨ナリ。
注憲今未詳、憲州ハ故ノ樓煩監牧ノ地、唐昭宗ノ時之ヲ置ク、麟今未詳、麟州ハ本ト漢ノ五原西河二郡ノ地、明ノ時ハ延安府ニ屬ス。}

〔世宗皇帝〕名榮、本姓柴氏、周祖妻兄柴守禮之子也、周祖無子、故養之、周初領節鎭、已而尹開封封晉王、周主臨
終、命晉王聽政、尋卽位、北漢主聞周主殂、大喜、請兵於契丹、契丹遣將楊袞將萬騎、北漢主自將三萬人來、周主欲自將禦之、羣臣皆諫、主曰、崇幸大喪、輕朕
年少新立、此必自來、朕不可不往、以吾兵力之强破崇、如山壓卵耳、馮道力爭、惟王溥勸行、北漢主軍于高平、周前鋒擊之、北漢兵卻、主慮其遁去、趣諸軍亟
進、後軍未至、衆心危懼、而主志氣益銳、合戰未幾、周右軍將樊愛能、何徽、先遁、右軍潰、步軍千餘解甲降、主見軍勢危、自引親兵、犯矢石督戰、宿衞將趙匡
胤曰、主危如此、吾屬何得不致死、又謂禁兵將張永德曰、賊氣驕、可破也、公引
<pb:KR2b0041_MJSY_006-025a>
兵
乘高、西出爲左翼、我爲右翼以擊之、國家安危、在此一擧、永德從之、各將二千人進戰、匡胤身先士卒、馳犯其鋒、士卒死戰、無不一當百、北漢兵大敗、楊袞不
敢救、北漢主晝夜北走、僅得入晉陽、周主收樊愛能何徽、及所部軍使以上七十餘人、責之曰、汝輩非不能戰、正欲以朕爲奇貨、賣與劉崇耳、悉斬之、自是驕將惰
卒、始知所懼、不行姑息之政矣、張永德盛稱趙匡胤智勇、權殿前都虞候、周主謂侍臣曰、兵務精不務多、農夫百、未能養戰士一、奈何浚民之膏血、養此無用之物
乎、乃命大簡諸軍、又詔諸道、募天下壯士、咸遣詣闕、命匡胤選其尤者、爲殿前諸班、其騎步諸軍、各命將帥選之、由是士卒精强、所向克捷、(【節鎭】爲鎭寧節度使、【喪】平聲、【爭】諍同、【高平】郡、屬山西、卽潭州、【趣】音促、【幾】如字、【當】去聲、【上】上聲、【都虞候】官、掌邦刑、古司寇也、【尤者】最精者、)○周攻北漢、汾遼憲嵐石沁忻州、皆入于周、周
<pb:KR2b0041_MJSY_006-026a>
主攻晉陽、不克、引軍還、○北漢主劉旻殂、子鈞立、○周伐蜀、取秦階成鳳州、(【秦階成】三州屬鞏昌、階卽武階郡、【鳳】州屬陝西、)○
周伐南唐、唐遣兵拒於壽州而敗、周主自將、大敗唐兵於正陽、唐將皇甫暉姚鳳、保淸流關、主命趙匡胤、倍道襲之、擒暉鳳、克滁州、周師取揚泰光舒蘄州、唐兵
拒周師、復取泰州、攻揚州、周主命匡胤、屯六合、唐兵來攻、奮擊大破之、將士有不致力者、匡胤陽爲督戰、以劍斫其皮笠、明日遍閱其笠、有劍跡者數十人、皆
斬之、由是部兵莫敢不盡死、周主還大梁、畱兵圍壽州、唐兵復江北諸州、周守將皆棄去、幷兵攻壽州、周主復自將如壽、唐人以城降、周主還大梁、已而復自將攻
濠泗、皆降、進攻楚州、遣兵取揚泰、周主克楚州、還至揚州、唐主遣使、盡獻江北地、周主乃還、唐主更名景、去帝號、奉周正朔、(【壽州】屬淮西、卽壽陽郡、【敗】音拜、【正陽】地在霍丘、【淸流關】在<pb:KR2b0041_MJSY_006-027a>滁州淸流縣西南、【滁州】屬淮東、【泰】屬淮東、卽海陵郡、【光】屬河南、【蘄】州屬淮西、【復取】之復、音伏、下同、【六合】縣、屬眞州、【濠泗】二州、皆屬淮西、【楚州】屬淮東、今淮安府、【更】音庚、【去】上聲、)○朗州王逵、爲潘叔詞所殺、將吏迎潭州周行逢入朗、行逢倂潭朗有之、(【爲】去聲、)○南漢主劉晟殂、子鋹立、(【鋹】音敞、)○周主自將伐契丹、取瀛莫易州、離京四十二日、而關南悉平、議趨幽州、會不豫而止、以瓦橋關爲雄州、益津關爲霸州、置戌而還、往還六十日、(【關南】三關、在大興、【雄】州屬北平、【霸】州、屬北平、)○趙匡胤、先是爲殿前都指揮使、從攻淮南、又從征契丹、至是爲殿前都點檢、(【從】去聲、下同、)○
周主、在位六年殂、改元者一、曰顯德、周主在藩韜晦、及卽位、首破高平之寇、人始服其英武、號令嚴明、人莫敢犯、攻城對敵、矢石落左右、略不動容、應機決
策、出人意表、又勤於政事、發姦摘伏、聰察如神、閒暇則召儒者讀史、商㩁大義、性不好絲竹珍玩之物、常言、朕必不因喜賞人、因怒刑人、文武參
<pb:KR2b0041_MJSY_006-028a>
用、各盡其能、人畏其明、而懷其惠、故能破敵廣地、所向無前、登遐之日、遠近哀慕、子梁王立、是爲恭帝、(【在藩】爲鎭寧節度時、【發姦摘伏】摘音剔、發明姦邪、挑摘隱伏、【閒】音閑、【搉】音角、)

{不行姑息之政ハ、禮記注ニ、姑ハ且ナリ、息ハ休ナリ、暫ク休息スルノ意ナリ。
權殿前都虞候ハ、後魏ノ末宇文氏虞候都督ヲ置キ、以テ候騎ヲ主ル、虞候ノ官蓋シ此ニ始ル、文獻通考云、都虞候ハ、殿前ノ諸班直、及ビ步騎諸指揮ノ名簿、及ビ訓練ノ政ヲ掌ルト、注誤ル。
子鋹立、鋹ハ丑兩反、音昶ナリ、注音敞誤ル。
爲
殿前都點檢ハ、後唐以來、車駕行幸及ビ出征セバ、卽チ大內都點檢ノ官ヲ置ク、後周驍勇ノ士ヲ選ビ、殿前諸班ニ充ツ、始テ殿前都默檢ヲ都指揮使ノ上ニ置ク、
趙匡胤殿前都點檢ヲ以テ帝位ニ卽ク、是後復タ除授セズ、文獻通考云、都點檢、入レバ卽チ殿陛ニ侍衞シ、出レバ卽チ乘輿ニ扈從スト。}

〔恭帝〕名宗訓、七歲卽位、○以趙匡胤爲歸德節度使、明年春鎭定言、契丹入寇、遣匡胤將兵禦之、至陳橋驛、軍士擁還策立、周主在位半年、遂禪于宋、周自太祖至是三世、實二姓、十年而亡、(【陳橋驛】在汴城外、【半年】仍稱顯德、○司馬溫公曰、太祖負震主之威、挾不賞之功、措身無所、乘危而發、世宗以異姓之親、入承大統、知近世之弊、起於威令不行、下陵上替、故高平之役、首誅樊何、以振軍法、遂能變弱爲强、因敗爲功、於是南割江淮、西克秦鳳、北開關南、攻無堅城、戰無强陣、又以枹鼓之隙、治律曆興禮樂、審法令、修政事、收賢才、養百姓、可謂知治安之本矣、大功未成、中道而殞、蓋太平之業、天將啓聖人而授之、非人謀之所及也、)

{鎭定言契丹入寇、鎭定ハ皆州名ナリ、鎭定二州奏シテ言フ、契丹入テ寇ストナリ。}

宋

{宋ハ、趙匡胤領スル歸德軍、宋州ニ在ルヲ以テ、遂ニ天下ヲ有ツノ號ヲ定テ宋ト曰フ、汴ニ都ス、太宗天下ヲ分テ十五路ト爲シ、仁宗ニ至リ又分テ二十三路ト爲ス。}

〔宋太祖皇帝〕姓趙氏、名匡胤、其先涿人也、相傳爲漢京兆尹廣漢之後、父弘殷、爲洛陽禁衞將校、生匡胤於甲馬營、赤
<pb:KR2b0041_MJSY_006-029a>
光
滿室、營中異香一月、人謂之香孩兒營、少從辛文悅學、文悅嘗夢、遨駕、乃匡胤也、周世宗時、掌軍政凡六年、士卒服其恩威、數從征伐立大功、世宗一日於文書
篋中、得一木書、曰、點檢作天子、時張永德爲點檢、世宗乃遷之、而易以匡胤、世宗殂、恭帝卽位之明年、命領宿衞、禦契丹、時主少國危、中外始有推戴之議、
大軍旣出、軍校苗訓、見日下復有一日、黑光相盪、指曰、此天命也、夕次陳橋驛、軍士聚議、先立點檢爲天子、然後北征、環列待旦、點檢醉臥不知也、黎明軍士
擐甲執兵、直叩寢門曰、諸將無主、願策大尉爲天子、點檢驚起披衣、則相與扶出、被以黃袍、羅拜呼萬歲、擁上馬南行、拒之不可、乃攬轡誓諸將、整軍自仁和門
入、秋毫無所犯、恭帝遂禪位、以所領節鎭、爲宋州歸德軍、故國號曰宋、(【廣漢之後】世次未詳、【數】音朔、下同、【推】音退平聲、<pb:KR2b0041_MJSY_006-030a>【盪】音湯去聲、【黎明】天欲明、【擐】音患、貫也、【上馬】之上上聲、【仁和門】汴州城門、○呂中曰、潁濱謂、孟子不嗜殺人之言、至是又驗矣、唐明宗、有天生聖人之祝、而太祖實生於是年、則天命所歸、不待日光相盪而後知也、自其掌軍政之時、士卒服其恩威、中外同於推戴、則人心所屬、不待次陳橋而後見也、矧如號令之閒、秋毫無犯、除生靈塗炭之苦、革叔季兵戈之禍、非聰明神武而不殺者、孰能與於此哉、)卽位之初、欲陰察羣情、頗爲微行、或諫毋輕出、上曰、帝王之興、自有天命、周世宗、見諸將方面大耳者、皆殺之、我終日侍側、不能害也、微行愈數、曰有天命者、任自爲之、不汝禁也、中外讋服、(【讋】與慴通、)○昭義節度使李筠、故周宿將、反於澤州、上命石守信討之、尋親征、筠自焚死、澤潞平、(【筠】爲彬切、)○淮南節度使李重進、周祖之甥也、亦反、上命石守信討之、尋親征、重進自焚死、淮南平、○荊南高寶融卒、弟寶勗代之、○南唐泉州畱從效稱藩、(【泉州】屬福建、【畱從效】畱姓、從效名、【藩】音翻、稱藩臣、)○建隆二年、南唐主李景、遷都于南昌、以其子從嘉守建康、景殂、從嘉立、更名煜、(【南昌】府、屬江西、卽洪州、【更】音庚、)○上旣誅筠重進、召樞密直學士趙普
<pb:KR2b0041_MJSY_006-031a>
問
曰、吾欲息天下兵、爲國家長久計、其道何如、普言、唐季以來、帝王數易、由節鎭太重、君弱臣强而已、今莫若稍奪其權、制其錢穀、收其精兵、則天下自安、又
言、殿前帥石守信等、皆非統御才、宜授他職、上悟、召守信等、宴酣、屛左右謂曰、我非爾曹之力不至此、然終夕未嘗安枕也、居此位者、誰不欲爲之、守信等頓
首曰、陛下何爲出此言、天命已定、誰敢有異心、上曰、汝曹雖無異心、如麾下之人欲富貴何、一旦以黃袍加汝之身、雖不欲爲、其可得乎、皆頓首泣曰、臣等愚不
及此、惟陛下哀矜、指示可生之途、上曰、人生如白駒過隙、所爲好富貴者、不過欲多積金錢、厚自娛樂、使子孫無貧乏耳、汝曹何不釋去兵權、出守大藩、擇便好
田宅、爲子孫計、多置歌童舞女、日飮酒相安、不亦善乎、皆拜謝曰、陛下念臣等至此、所謂
<pb:KR2b0041_MJSY_006-032a>
生死而肉骨也、明日皆稱疾請罷、(【季】末也、【數】音朔、【易】音亦、【節鎭】節度藩鎭、【非統御才】言難制御、【屛】音丙、【何爲】之爲去聲、【好】去聲、【去】去聲、【生死肉骨】言如使死者復生、而白骨生肉、)○趙普薊人、遇上於滁州、用爲節度掌書記、上卽位後、專與謀議、倚信之、(【書記】筌蹄云、節度之掌書記者、)○女眞貢馬、(【女眞】國在東夷、古肅愼之遺種、)○囘鶻于闐來貢、○建隆三年、泉州畱從效卒、衙將陳洪進、推張漢思領軍務、(【衙將】官掌禁軍、唐制有南北衙、【推】音退平聲、)○定難節度使周西平王李彝興貢馬、(【節度使】西夏號定難節度、【西平王】後周所封爵、【彝興】卽彝殷、避太祖父宣祖弘殷諱、)○武平武安鎭帥周行逢卒、子保權領軍府、衡州太守張文表作亂、起兵據潭州、保權表請救于宋、(【武平】朗州爲武平節度、【武安】潭州爲武安節度、)○荊南高寶勗卒、兄子繼冲代之、○高麗來貢、○乾德元年、命慕容延釗等、會周保權討張文表、師出江陵、高繼冲出降、荊南平、(右南平高季興、自梁太祖開平元年受命爲王、至是五主、凡五十七年而亡、)延釗至湖南、文表先已敗死、保權聞宋師下荊南、懼而拒守、師進討之、獲
<pb:KR2b0041_MJSY_006-033a>
保權、湖南平、○二年、宰相范質、王溥、魏仁浦乞罷、質等周朝舊相也、自唐以來、宰相惟面奏大政事、餘號令刑賞除拜、但入熟狀、質等自以前朝大臣、稍存形跡、每事具箚子進呈、退批所得聖旨、同列皆書字以志之、奏御之多始此、質等旣罷、以趙普同平章事、(【除拜】除官拜爵、【熟狀】直述其事、具狀奏聞、【形跡】執守禮體、【箚子】書疏如式、)○命王全斌伐蜀、乾德三年、蜀相李昊、勸蜀主孟昶出降、蜀亡、前蜀王氏之亡也、降表亦昊所草、蜀人夜書其門曰、世修降表李家、(右後蜀孟知祥自唐明宗長興二年受命爲王、至是二世、凡三十三年而亡、)○初上命宰相、擇前代未有年號、以改今元、及是得蜀鑑、乃有乾德四年鑄字、怪之召問、學士竇儀曰、昔僞蜀王衍有此號、上歎曰、宰相須用讀書人、(【鑑】鏡也、)○五年、五星聚奎、先是周顯德中、竇儼、楊徽之、盧多遜、同爲諫官、儼善推步、嘗曰、丁卯歲五星聚奎、自此天下太平、二拾
<pb:KR2b0041_MJSY_006-034a>
遺見之、儼不預也、至是果然、(【聚奎】經星直魯分徐州白羊之域、【推步】占算星曆、【二拾遺】諫官名、二拾遺、指徽之與多遜、【預】通鑒作與、)○夏州李彝興卒、子光叡領軍務、(【叡】睿同、)○開寶元年、北漢主劉鈞殂、養子繼恩立、郭無爲弑之、而立其同母弟繼元、皆異姓子也、(初漢世祖女、適薛氏、生繼恩、再適何氏、生繼元、俱幼孤、世祖以鈞無子、便養之、皆冒劉姓、)○雷德驤判大理寺、官屬與堂吏、附會宰相、擅增減刑名、德驤憤惋、直詣講武殿奏之、幷言趙普强市人第宅、聚斂財賄、上怒叱曰、鼎鐺尙有耳、汝不聞趙普吾之社稷臣乎、引柱斧擊折其二齒、命曳出黜之、(【驤】音湘、【大理寺】天子有九寺、此其一也、掌折獄詳刑、【惋】音腕去聲、怒也、【市】買也、【鐺】音鎗平聲、鼎屬、【折】音舌、)○二年、命曹彬等伐北漢、尋親征、攻太原、城久不下、頓兵百草池中、暑雨、軍中疾疫、詔班師、(【中】去聲、)○上自卽位、或微行幸功臣之家、不可測、趙普每退朝、不敢脫衣冠、一夕大雪、普意上不復出矣、久之聞叩門聲異甚、亟出、則上立雪中、普惶恐
<pb:KR2b0041_MJSY_006-035a>
迎
拜、卽普堂、設重裀地坐、熾炭燒肉、普妻行酒、上以嫂呼之、普從容問曰、夜久寒甚、陛下何以出、上曰、吾睡不能著、一榻之外、皆他人家也、故來見卿、普
曰、陛下少天下邪、南征北伐、此其時也、願聞成算所向、上曰、吾欲取太原、普默然、良久曰、非臣所知也、太原當西北二邊、使一擧而下、邊患我獨當之、何不
姑畱以俟削平諸國、彼彈丸黑子之地、將何所逃、上笑曰、吾意正爾、姑試卿耳、於是用師荊湖、繼取西川、(【重裀】當作茵褥也、【著】音長入聲、【成算】籌畫也、【太原】北漢所都、【彈丸黑子】喩其地小、【將】音漿、【荊湖】荊南、湖北、)嘗因北漢諜者、語北漢主鈞曰、君家與周氏世仇、宜不屈、今我與爾無所閒、何爲困此一方之人、鈞遣諜者復命曰、河東土地兵甲、不足當中國之什一、區區守此、蓋懼漢氏之不血食也、上哀其言、終鈞之世、不以大軍北伐、及繼元立、始用兵、(【諜】音牒、反閒曰諜、【語】去聲、【閒】音㵎、【爲】去聲、【復】音伏、)○是歲
<pb:KR2b0041_MJSY_006-036a>
契丹弑其主述律、號穆宗、迎立其伯父兀欲之子明記、更名賢、○三年、命潘美伐南漢、四年、克廣州、劉鋹降、南漢亡、(右南漢劉隱、自梁太祖開平元年僭號、至是五世、凡五十三年而亡、)○六年、交趾丁璉、上表求內附、詔以爲靜海節度使安南都護、(【璉】音連上聲、【上】上聲、【安南】國在交趾北、唐懿宗、置靜海節度於安南、至此以璉爲靜海節度使、而摠安南、)○
趙普罷相、領河陽三城節度、普沈毅果斷、以天下爲己任、嘗欲除某人爲某官、上不用、明日又奏之、上怒裂其奏、普徐拾以歸、補綴以進、上悟乃可之、又有立功
當遷官者、上素嫌其人不與、普力請下、曰、朕固不與奈何、普曰、刑賞天下之刑賞、安得以私喜怒專之、上不聽起、普隨之、上入宮、普立宮門不去、上卒可之、
普常設大甕於閤後、表疏意不可者、投其中焚之、其多得謗以此、雷德驤之子又訐之、上始疑普、先是雖置參知政事以副普、不宣制、不押班不知印、不升政事堂、至
<pb:KR2b0041_MJSY_006-037a>
是始詔二參政、升政事堂同議政、更知印押班與普齊、未幾普遂罷、薛居正呂餘慶等、其後繼爲相、(【河陽】孟州爲河陽節度、【斷】音湍去聲、【己】音紀、【閤】音甘入聲、下同、【更】音庚、【幾】如字、)○
七年、命曹彬伐江南、初上屢遣使、喩江南國主李煜入朝、不至、乃以彬及潘美等討之、戒以切勿暴略生民、務廣威信、使自歸順、不須急擊、取匣劍授彬曰、副將
而下、不用命者斬之、美以下皆失色、自王全斌平蜀多殺人、上每恨之、彬性仁厚、故專任焉、先是江南樊若水、擧進士不第、上書言事、不報、乃釣魚采石江上、
以繩度江廣狹、詣闕陳策、上用其言、令荊南造大艦、爲浮梁以濟師、至是用之、不差尺寸、(【略】與掠通、【不第】不及第、【上書】之上上聲、【度】音堂入聲、【令】去聲、【浮梁】橋也、)○八年、曹彬圍金陵急、李煜遣徐鉉入貢、求緩兵、鉉言、煜以小事大、如子事父、其說累數百、上曰、爾謂父子爲兩家可乎、鉉不能對還、尋復至奏言、江南
<pb:KR2b0041_MJSY_006-038a>
無
罪、辭氣益厲、上怒、按劍曰、不須多言、江南亦有何罪、但天下一家、臥榻之側、豈容佗人鼾睡乎、鉉惶恐而退、金陵受圍、自春徂冬、勢愈窮蹙、彬終欲降之、
累遣人吿煜曰、某日城必破、宜早爲之所、一日彬忽稱疾、諸將來問、彬曰、彬之疾非藥能愈、諸公若共爲信誓、破城不妄殺一人、則彬病愈矣、諸將皆許諾、焚香
約誓、翌日城陷、煜出降、南唐亡、捷書至、上泣曰、宇縣分割、民受其禍、攻城之際、必有橫罹鋒鏑者、可哀也、彬還、舟中惟圖籍衣衾、閤門通其榜子曰、奉勅
江南、幹事囘、其不伐如此、(【鉉】音玄上聲、【累】上聲、下同、【鼾】音汗、【翌日】明日也、【南唐亡】南唐李昪、自晉高祖天福元年僭號、至是三世、凡三十一年、【橫】去聲、【閤門】大鴻臚寺、曰閤門、)○九年、吳越王錢俶來朝、辭歸、上賜以黃袱、封緘甚固、曰途中宜密觀、及啓之、皆羣臣乞畱俶章疏、俶感懼、(【袱】音伏、巾也、【疏】去聲、)○上如西京、謁宣祖安陵、(【西京】宋以洛陽爲西京、汴梁爲東京、【安陵】太祖父弘殷、廟號宣祖、葬安陵、)○夏
<pb:KR2b0041_MJSY_006-039a>
四月郊、都民垂白者相謂曰、我輩少經離亂、不圖今日復覩太平天子儀衞、有泣下者、(【垂白】老人、【少】去聲、)○上欲畱都洛陽、羣臣咸諫、上曰、吾且都長安、晉王叩頭曰、在德不在險、上曰、吾將西遷者、欲據山河之勝、而去冗兵、晉王之言固善、今姑從之、不出百年、天下民力殫矣、乃還大梁、(【將】音漿、【去】上聲、)○
上崩、在位十七年、改元者三、曰建隆、乾德、開寶、壽五十、上仁孝、豁達有大度、陳橋之變、迫於衆心、洎入京師、市不易肆、嘗一日罷朝、坐便殿不樂者久
之、左右請其故、上曰、爾謂爲天子容易邪、適乘快指揮一事而誤、故不樂耳、嘗宴近臣紫雲樓下、因論及民事、謂宰相曰、愚下之民、雖不分菽麥、藩侯不爲撫
養、務行苛虐、朕斷不容之、(【洎】音忌、及也、【市不易肆】肆舖面也、市不易肆、謂不驚擾也、【菽】音叔、豆也、【藩侯】藩鎭諸侯、【不爲】之爲去聲、【斷】音端去聲、)開寶初、修京城及大內、營繕畢、上坐寢殿、令洞開諸門、皆
<pb:KR2b0041_MJSY_006-040a>
端直軒豁、無有壅蔽、因謂左右曰、此如我心、少有邪曲、人皆見之矣、(【大內】宮禁、【繕】音膳補也、【令】去聲、)平蜀之後、嘗擇其兵百餘、爲川班殿直、郊禮行賞、以御馬直扈從、特增給、川班擊登聞鼓、援例陳乞、上怒曰、朕之所與、卽爲恩澤、豈有例邪、斬其妄訴者四十餘人、餘悉配隷諸軍、遂廢其直、(【川班殿直】以蜀士卒精者直殿、故曰川班殿直、廩給與御馬直等、【增給】以其扈從車駕之勞、特命增給錢、人五千、【登聞鼓】隋制、凡奏聞訟訴者、聽撾鼓、有司錄狀奏之、【援】音爰、【陳乞】援御馬直之例、陳乞增給、【配隷】以川班、分屬諸軍、)內
臣有逮事後唐者、上問、壯宗英武定天下、享國不久何也、其人言其故、上撫髀嘆曰、二十年夾河戰爭、取得天下、不能用軍法約束、誠爲兒戲、朕今撫養士卒、不
吝爵賞、苟犯吾法、惟有劍耳、五代以來、藩鎭强盛、上以漸削之、罷諸節鎭、專用儒臣、分理郡國、以革節鎭之橫、又置諸州通判、以分刺史之權、自是諸侯勢
輕、禍難不作、專務愛養民力、罷卻貢獻、禁進羨餘、常
<pb:KR2b0041_MJSY_006-041a>
衣澣濯之衣、寢殿靑布緣葦簾、晚節好讀書、嘗歎曰、堯舜之世、四凶之罪、止於投竄、何近代法網之密邪、(【內臣】宦官、【撫】拊、通拍也、【橫】去聲、【羨】如字、【常衣】之衣去聲、【緣】去聲、【葦簾】蘆葦爲簾、)削
平諸國、必招之、不至而後用兵、及其旣降、皆不加戮、禮而存之、終其世、嘗幸武成王廟、觀從祀、有白起、指曰、起殺己降、不武、命去之、周恭帝封鄭王、後
遷于房州、上以辛文悅長者、俾爲房州守、恭帝先上二年始卒、上發哀輟朝十日、還葬如禮、上初入京時、周韓通死節、追贈優厚、王彥昇棄命專殺、終身不授節
鉞、受禪之際倉卒、未有恭帝禪制、學士陶穀出諸懷中、上薄之、穀久在翰林、頗怨望、上曰、吾聞學士草制、依樣畫葫蘆耳、何勞之有、卒不登之政府、內外官有
時望者、籍記姓名、以待不次選用、稱職者、多久任不遷、定銓選法、嚴擧主連坐法、嚴贓吏法、有寘極刑者、懲五代藩
<pb:KR2b0041_MJSY_006-042a>
鎭
苛征重斂之弊、寬商征、寬麴鹽酒禁、倉吏多入民租者、或棄市、五代多以武人爲牧守、率意用刑、上懲之、故入者必抵罪、定大辟詳覆法、定折杖法、頒新刑統、
定差役法、作版籍戶帖戶鈔、長吏有度民田不實者、或杖流之、諸州旱蝗、賑饑蠲租、惟恐不及、擧德行孝悌、親策制科擧人、放進士榜、嚴覆試法、御殿親試進
士、試書判拔萃、數幸國子監、詔天下求遺書、初用和峴所定雅樂、初行劉溫叟所上開寶通禮二百卷、命宰執日記時政、送史館撰日曆、制度典章、彬彬有條理、太
弟晉王立、是爲太宗皇帝、(【武成王】唐肅宗、追贈太公望、爲武成王、【從祀】配享、【殺降】秦將白起、嘗坑趙降卒四十萬、【去】上聲、【先】音霰、【入京時】自陳橋擁還時、【死節】周朝在京巡檢韓通、帥衆衞禦、都指揮使王彥昇殺之、【優厚】追贈通爲中書令、【節鉞】節旄斧鉞、凡爲節度使者、必授之、【薄之】薄穀不忠、【葫蘆】瓜屬、狀如瓠、實可食、【政府】宰相政事之府、【銓選法】銓七緣切、銓衡也、又量也、次也、度也、從陶穀所上、初京官七品以下、猶屬銓、自後京官以上無選、中書門下特除、而使府不許辟召、幕職悉由銓授、【連坐法】乾德三年、詔陶穀等、各於幕職京宮中、擧堪爲郡守副監者一人、除官之日、仍書擧主姓名、謬擧者、竝坐罪、【寘】置同、【極刑】建隆二年、李瑤坐贓杖殺、自<pb:KR2b0041_MJSY_006-043a>後贓吏、有寘極刑者、【商征】商賈征稅、【寬麴鹽酒禁】漢法、犯私麴者棄市、周祖始令、至五斤者死、至是詔犯私麴十五斤、以私酒入城至三斗者、始處極刑、其餘論罪有差、又以前朝鹽法太峻、定以官鹽闌入禁地、貿易至十五斤、私煮至三斤者、坐死、以鈔鹽入城三十斤以上者奏裁、乾德四年詔寬之、罪至死者、奏裁、【抵罪】故入人於罪者、就以其罪罪之、【大辟】死罪、辟音闢、【詳覆法】懲五代藩鎭專殺之弊、令諸州奏大辟案、委刑部詳覆、【折杖法】折如字、徙流笞杖各有數、杖刑五、曰、杖一百爲杖二十、九十爲十八、八十爲十七、七十爲十五、六十爲十二、官杖厚薄長短、如周顯德中制、【新刑統】竇儀等所定、【差役法】詔令佐檢案差役、有不平、許民自相糾、擧京百司、補吏須不疑役、乃聽、【版籍】民閒戶口、田粮數目、在官版籍、【戶帖】民閒供振戶口事產在官、家給戶帖爲照、【戶鈔】如今朱鈔之類、【度】音堂入聲、【賑】音震、贍他、【蠲】音涓、免也、【制科】周設賢良經學吏理三科、至是上親策賢良科、【覆試法】王祐知擧、陶穀子邴登第、上曰、穀不能訓子、安得登策、遽命中丞覆試、因詔、自今擧人、凡關食祿之家、皆令覆試、【拔萃】唐取士、必驗身言書判拔萃、拔其俊異者、而取之、孟子曰、拔乎其萃、【數】音朔、【峴】音賢上聲、【雅樂】登歌文德武功二舞、【所上】之上上聲、【開寶通禮】改鄕貢開元禮爲開寶通禮、【史館】國史院、【日曆】記每日事、)

{生匡胤於甲馬營、甲ハ夾ト通ズ、一統志云、夾馬營ハ、河南府ノ城外ニ在リ、モト後唐ノ夾馬營ニシテ、宋太祖始生ノ地ナリト。
邀駕乃匡胤也ハ、辛文悅、夢ニ天子ノ車駕ヲ邀フ、其乘ル所ノ人ヲ見レバ、匡胤ナリ。
黑光相盪、盪ハ搖動ナリ、日下ニ復タ一日アリテ、黑光相摩盪スルナリ。
黎明、黎ハ黑也、天漸ク明ケテ猶黑キナリ。
願策太尉爲天子ハ、時ニ周恭帝、匡胤ヲ以テ歸德軍節度使ト爲シ、檢校太尉ヲ加フ、故ニ太尉ト稱ス。
被以黃袍ハ、宋史輿服志云、唐隋ノ制ニ因テ、天子常ニ赭黃淺黃ノ袍衫ヲ服ス、宋之ニ因ルト、卽チ唐以後ノ天子、赭黃淺黃袍ヲ以テ常服ト爲ス、此レ卽チ黃袍ナリ、袍ハ表衣ノ通稱。
攬轡誓諸將ハ、誓約シテ曰、太后主上ハ吾北面シテ之ニ事フ、朝廷大臣ハ皆我ノ比肩ナリ、汝等宮闕ヲ驚犯シ、朝貴ヲ侵淩シ、及ビ府庫ヲ犯スヲ得ズ、命ヲ用フレバ重賚アリ、違ヘバ卽チ孥戮セント。
曰有天命者任自爲之云云ハ、若シ他人天命アル者アレバ、其恣マニ之ヲ爲スニ任セテ、亦敢テ之ヲ禁ゼズト言フナリ。
制其錢穀ハ、制限スルナリ。
又言殿前帥石守信等非統御才云云、統御ハソノ麾下ヲ統御スルヲ謂フ、趙普數〻太祖ニ言フ、太祖曰、彼等必吾ニ叛セズ、普曰、臣亦其叛ヲ憂ヘズ、然ルニ數人者ヲ熟觀スルニ、皆統御ノ才ニ非ズ、恐ラクハ其下ヲ制伏スル能ハズ、萬一軍伍孼ヲ作サバ、彼亦自由ヲ得ザルノミ、帝悟ル、注解シ難シ。
人生如白駒過隙ハ、其疾速ナルヲ言フ、白駒ハ日影ニ喩フ、隙ハ壁ノ孔際ナリ。
稱疾請罷ハ、兵ヲ典ルコトヲ罷メント請フナリ。
女
眞貢馬、女眞ノ先ハ、古ノ肅愼ノ地ニ居ル、元魂ノ時、勿吉ト號ス、隋ニ至リ、改メテ靺鞨ト號ス、唐ノ初ニ黑水粟末二部アリ、後ニ粟末盛强ニシテ、渤海國ト
號ス、黑水之ニ役屬ス、五代ノ時、遼盡ク渤海ノ地ヲ取ル、黑水部民混同、江ノ南ニ居ル者、籍ヲ遼ニ繫ゲテ熟女眞ト號シ、江ノ北ニ居ル者籍ヲ遼ニ繫ケズ、生
女眞ト號ス。
延釗至湖南文表先已敗死ハ、張文表周保權ノ將揚師璠ノ敗ル所ト爲リ、執ハレテ殺サル。
保權聞宋師下荊南懼而拒守ハ、文表既ニ死シテ、宋師繼キ進ミ、止マザルヲ以テ、保權其己ヲ襲フヲ懼レテ、拒守セシナリ。
但入熟狀ハ、宰相狀ヲ具シテ奏聞シ、天子可ヲ畫ス、乃チ退テ之ヲ奉行スルノミ。
稍存形跡ハ、君臣ノ形跡ヲ存シテ、嫌疑ヲ避クルナリ、注誤ル。
每
事具劄子云云ハ、每事ノ上ニ請字アリ、進呈ノ下ニ面取旨三字アリ、舊制ニ、凡ソ大政ハ、必宰相ニ命ジテ坐論シ、常ニ從容トシテ茶ヲ賜ヒ、乃チ退ク、唐ヨリ
五代ニ及ビ、猶此制ニ遵フ、是ニ至リ范質等、太祖ノ英睿ヲ憚リ、每事ニ劄子ヲ具シテ進呈シ、面アタリ帝ノ旨ヲ取リ、退テ得ル所ノ聖旨ヲ批判シ、同列皆字ヲ
書シテ之ヲ志シ置クヲ請フ、詔シテ之ニ從フ、劄子ハ、表ニ非ズ狀ニ非ザル文ニシテ、宋人用ヒテ以テ事ヲ奏ス、字ハ蓋シ花押ナリ、草ヲ以テ名ヲ書スルヲ押字
ト爲ス是ヨリ坐論ノ禮遂ニ廢シテ、奏御ノ多キコト此ニ始ルナリ、御ハ進ナリ。
儼善推步ハ、日月ノ天ニ轉運スル、猶人ノ行步スル如シ、故ニ星曆ヲ推算スル、之ヲ推步ト謂フ。
附會宰相、附會ハ依附シテ、其說ニ會合スルナリ。
引柱斧、柱斧ハ大斧ナリ。
頓兵百草池中ハ、畢沅續通鑒、甘草地中ニ作ル。
聞叩門聲異甚ハ、甚急ナルナリ。
普曰陛下少天下耶ノ少ハ、當ニ小ニ作ルベシ。
何不姑畱以俟削平諸國ハ、姑ク太原ヲ畱存シテ、以テ西北ノ邊患ニ當ラシメ、諸國ノ平グヲ俟テ、始テ圖ル可キヲ言フ、彈丸黑子之地ハ、太原地方ノ小ナルニ喩フ。
普常設大甕於閤後ハ、事ヲ視ル閤ナリ、續通鑒、設㆓大瓦壺於視事閤中㆒ニ作ル。
雷德驤之子又訐之ハ、雷德驤、嚮キニ趙普ヲ訴フルヲ以テ黜ケラレ、雷武ニ徙サル、其子有鄰、之ヲ恨ミ、普ノ堂後官胡贊李可度ノ賕ヲ受クル事ヲ擧發セシナリ。
不宣制不押班不知印、宣制ハ、天子ノ制誥ヲ宣下スルコトナリ、押班、押ハ按ナリ、管拘ナリ、班ハ、百官ノ位次ナリ、宋初ニ、天子每日正殿ニ御セズ、然レドモ朝官ノ京ニ在ル者ハ、日ニ皆參朝シ、其班ニ排列ス、宰相事ヲ奏シ畢リ、來リテ其班列ヲ取リ調ブルヲ押班ト謂フ、知印、知ハ主ナリ、唐宋ノ時、宰相印アリ、其文ニ中書門下印ト曰フ、故ニ宰相日ヲ分チテ、印ヲ主ルノ法アリ。
未幾普遂罷ハ、趙普宰相ヲ罷メラレ、出テ河陽三城節度使ト爲ル。
初
江南樊若水云云、進士ニ擧ゲラレテ第セズ、上書シテ事ヲ言ヒ、報ゼラレズハ、皆江南李煜ノ朝ノ事ナリ、遂ニ宋ニ歸スルヲ謀リ、先ヅ魚ヲ采石江上ニ釣リ、小
舟ヲ用テ絲繩ヲ載セ、南岸ニ維ギ、疾ク掉サシテ北岸ニ抵リ、以テ江水ノ廣狹ヲ度ル、凡ソ數十往反シテ、其丈尺ノ數ヲ得テ遂ニ宋ニ來リシナリ。
浮梁ハ、浮キ橋ナリ、舟ヲ並ベテ之ヲ爲ル、初メ浮染ヲ爲ル、李煜之ヲ聞キ、以テ張洎ニ語グ、洎對ヘテ曰、載籍以來、此事アルナシ此レ必ズ成ラズ、煜曰吾亦此レ兒戲ト謂フノミト、浮梁ヲ爲ル、三日ニシテ成リ、大兵之ヲ過ル、平地ヲ履ム如シ。
江南無罪ハ、徐鉉、江南ノ人命ヲ全ウスルヲ乞フナリ。
上泣曰宇縣分割云云ハ宇內ノ郡縣、羣雄ニ割據セラルルヲ言フ。
閤門通其榜子ハ、閤門ハ禁中ノ小門ナリ、榜子ハ、卽チ劄子ナリ、唐人ノ榜子ノ制ニシテ更メテ劄子ト謂フ、故ニ亦之ヲ榜子ト謂フ。
上賜以黃袱ハ、凡ソ絹布ヲ以テ物ヲ包ム者ヲ袱ト謂フ、黃ハ其色ナリ。
欲據山河之勝而去冗兵ハ、太祖、汴京ヲ以テ四面敵ヲ受クルノ地ト爲シ、形勝ノ地ニ據リ、以テ無用ノ兵ヲ省カント欲スルナリ、不出百年天下民力殫矣ハ、汴京ハ四通ノ地ナレバ、多ク兵ヲ備ヘザルベカラズ、則チ費用多クシテ、民力盡ントキ言フナリ。
坐便殿ハ、便安ノ殿ナリ、朝ヲ罷メテ便安ノ殿ニ來リ坐セシナリ。
爲川班殿直、蜀ハ四川ト曰フ、故ニ川班ト稱ス。
郊禮行賞、郊ハ祭天ノ禮ナリ、郊禮畢リテ其事ニ與リシ者ニ賞ヲ行フナリ。
內臣有逮事後唐者ハ、內臣李承進ナリ、言其故ハ、承進曰、莊宗畋獵ヲ好ミ、姑息ヲ務メ威令行ハレズ、賞賚節ナシ、故ニ太祖云云スルナリ。
又置諸州通判ハ、文獻通考云、通判ハ郡政ニ副貳スルヲ掌ル、長吏ト均禮ス、凡ソ兵民錢穀戶口賦役獄訟聽斷ノ事ヲ可否裁決スル、守臣ト通簽シテ施行ス、所部ノ官ノ善否及ビ職事ノ修廢スルアレバ、シテ以聞スルヲ得ト。
靑布緣葦簾、緣ハへりナリ、靑布ヲ以テ葦簾ノ側ニへりヲ取ルナリ。
周韓通死節ハ、太祖ノ陳橋ヨリ京ニ入ル、周ノ副都指揮使韓通之ヲ聞キ、衆ヲ帥ヰテ之ヲ禦グヲ謀ル、軍校王彥章追テ之ヲ殺スヲ謂フ。
吾聞學士草制云云、翰林學士ハ、制誥詔令ヲ撰述スル事ヲ掌ル、學士ノ制誥ヲ草スルハ、皆典故ヲ按ジテ草ヲ起ス、猶舊樣ニ依テ葫蘆ヲ畫ク如キヲ言フ。
折杖法、折ハ猶ホ減ノ如シ、多ヲ減ジテ、少ト爲スノ義ナリ、法ハ注ニ見ユ。
作版籍戶帖戶鈔、版籍戶帖ハ、各戶ロ事產ノ數目ヲ書シ、籍ハ官ニ藏シ、帖ハ民ニ給ス、戶鈔ハ、蓋三戶券ノ類ナリ。
放進士榜、放ハ出ナリ、考官進士ノ榜ヲ尙書省ニ放出スルナリ。
試書判拔萃ハ、唐制ニ人ヲ選ブノ法四アリ、身言書判ト曰フ、身ハ其體貌ノ豐偉ヲ取リ、言ハ其言辭ノ辨正ヲ取リ、書ハ其楷法ノ遒美ヲ取リ、判ハ其文理ノ優長ヲ取ル、判ハ判決ノ詞ヲ謂フ。}

〔太宗皇帝〕初名匡乂、太祖長弟也、太祖入京城、匡乂首請號令諸將戢士卒、仍自於馬前戒摽掠、太祖受禪、乃改名
光義、尹開封、同平章事、封晉王、建隆二年、昭憲杜太后、臨崩謂太祖曰、汝知所以得天下者乎、太祖曰、皆祖考與太后之餘慶、太后笑曰、不然、正由柴氏使幼
兒主天下耳、汝萬歲後、當
<pb:KR2b0041_MJSY_006-044a>
傳位晉王、晉王傳秦王、泰王以傳德昭、國有長君、社稷
之福也、太祖曰、謹受敎、太后呼趙普曰、趙書記共記吾言、不可違、因命普於榻前爲誓書、普署紙尾曰、臣普記、藏之金匱、太祖友愛篤至、晉王嘗寢疾灼艾、太
祖亦自灸以分其痛、嘗曰、晉王龍行虎步、且生時有異、佗日必作太平天子、福德非吾所能及也、太祖幸蜀、有布衣張齊賢、獻十策、召問賜食、且啗且對、太祖善
其某策、齊賢固稱、餘策皆善、太祖怒斥便出、旣還語晉王曰、吾幸西都、得一張齊賢、吾不欲用之、佗日畱與汝作宰相、蓋傳位之定久矣、太祖不豫、后遣王繼恩
召皇子德芳、繼恩徑召晉王、王至宮中、散遣左右、所言皆不可得聞、但遙見燭影下、王有離席之狀、旣而上引柱斧戳地、大聲曰、好爲之、遂崩、后見晉王愕然
曰、吾母子之命、皆託官家、王曰、共
<pb:KR2b0041_MJSY_006-045a>
保富貴、無憂也、王卽位、更名炅、秦王廷美尹開封、改封齊王、德昭封武功郡王、(【乂】音刈、【戢】音簪入聲、約束也、【柴氏】周世宗、【秦王】太祖次弟、【德昭】太祖長子、【長】音張上聲、【呼】去聲、【艾】五蓋切、草似蒿葉、可灸、【灸】音救、【幸蜀】一本作征西京者是、蓋齊賢洛陽人也、【布衣】未蒙爵祿曰布衣、【十策】下幷汾、富民、封建、崇學、擧賢、太學、藉田、選良吏、懲姦、恤刑、【便】如字、【語】去聲、【后】宋氏、【王繼恩】宦官、【德芳】太祖次子、【戳】敕角切【無】與毋通、【更】音庚、【炅】音烱、【武功】邑在乾州、)○遣使分行州縣、廉察官吏、第其優劣、罷輭不勝任、惰慢不親事、免官、(【罷】音皮、倦也、【勝】音升、)○贓吏配者、遇赦不敍、(受贓之吏、徙配遠方、雖遇赦、亦不敍用、)○大理評事陳舜封、奏事口捷、擧止類倡優、問誰氏子、對以父爲伶官、上曰、汝眞雜類、豈得任淸望官、改授殿直、(【大理評事】官掌折杖詳刑、【陳舜封】陳姓舜封名、【伶官】樂工、【淸望】淸要聲望、)○陳洪進來朝、獻漳泉二州、(【陳洪進】初爲泉州衙將、後據其地、【二州】屬福建、)○吳越王錢俶來朝、遂獻其地、(右吳越錢鏐、自梁太祖開平元年、據有兩浙、至是七世、凡七十四年、)○命潘美伐北漢、尋親征圍太原、劉繼元出降、北漢亡、(右北漢劉崇、自周廣順元年僭號、至是四世、凡二十九年而亡、)○詔征契丹、易州涿州來降、上攻幽州、踰旬不下、遂班師、郡王
<pb:KR2b0041_MJSY_006-046a>
德
昭從征幽州、軍中嘗夜驚、不知上所在、有謀立德昭者、上聞不悅、及歸、以北征不利、不行平北漢之賞、德昭言之、上大怒曰、待汝自爲之、賞未晚也、德昭退而
自刎、後二年、岐王德芳卒、自太祖二子相繼死、齊王廷美不自安、佗日上嘗以傳國意訪趙普、普曰、太祖已誤、陛下豈容再誤邪、於是普復入相、廷美遂得罪、降
涪陵縣公、普復使知開封府李符、吿其怨望、南還房州、尋殺之、普恐李符漏言、因弭德超譖曹彬故、以符薦德超、貶符舂州卒、(【從】去聲、【涪陵】縣屬涪州、涪音浮、【弭】案唐韻、當作彌、姓也、【舂州】屬廣東、今南恩州、)○种放隱于終南山、結草爲廬、以講習爲務、後進多從之學、上聞召之、辭以母老、上高其節、厚賜錢帛旌之、(【种】音蟲、姓也、【放】音倣、【終南】山在武功縣、)○呂蒙正爲參政、有朝士、指之曰、此子亦參政邪、蒙正佯不聞、同列欲詰其姓名、蒙正止之日、若一知名姓、則終身不忘、不
<pb:KR2b0041_MJSY_006-047a>
如無知也、○召華山陳摶、賜號希夷先生、(【華】去聲、【摶】音團、)○開寶寺塔成、前後八年、所費億萬、田錫奏曰、衆以爲金碧熒煌、臣以爲塗膏釁血、上不怒、(【開寶寺】在汴京、【釁血】聚斂民財、如以民之膏血塗釁、)○先是西夏李光叡卒、子繼筠嗣、又卒、弟繼捧嗣、繼捧來朝、獻四州地、其弟繼遷叛去、數入寇邊、(【四州】夏、銀、綏宥、【數】音朔、)○契丹主明記殂、號景宗、子隆緖立、年十二、母蕭氏專其國政、○上命曹彬等、分道伐契丹、彬兵大敗於岐溝關、詔班師、契丹自是連年入寇、後女眞以契丹隔其朝貢之路、請擊之、不許、女眞遂臣於契丹、(【岐溝關】在涿州西南四十里、)○上賜李繼捧姓名趙保忠、授節度使、命管夏銀綏宥靜五州、使圖繼遷、繼遷降、賜姓名趙保吉、保吉復寇邊、命李繼隆討之、保忠言、已與保吉解仇、乞罷兵、上怒、命繼隆先移兵討之、繼隆入夏州、檻送保忠於闕下、保吉尋亦請降、而
<pb:KR2b0041_MJSY_006-048a>
復叛、命繼隆討之、(【五州】綏州卽雕陰郡、屬陝西、餘四州屬甘肅、)○蜀自旣平之後、府庫之物悉載歸內府、土狹民稠、有司不無賦外之科、王小波起爲盜、小波死、李順繼之、攻陷成都、僭號蜀王、上命王繼恩討擒之、蜀平、(【賦外之科】租賦之外、別有科征、【李順】小波妻弟、)○交趾丁璉卒、大校黎桓、囚其宗族而專其國、上初命討之、無功、已而桓奉貢、竟以桓爲交趾郡王、(【黎桓】大將校、黎姓、桓名、)○時霖潦過度、上曰、朕於刑獄盡心、安得積陰之譴、寇準越班對言、某州局吏、侵官錢若干、於法爲小過、陛下殺之、王淮參政王沔之弟、盜錢數百萬、於法爲大憝、陛下以沔故、務相容蔽、如此而曰刑獄盡心、如之何無積陰之譴、上卽日誅淮罷沔、俄而雨止、(【霖潦】久雨曰霖、無源水曰潦、潦音老、【大憝】憝音隊、惡也、書、元惡大憝、)○上崩、在位二十二年、改元者五、曰太平興國、曰雍煕、端拱、淳化、至道、壽五十九、薛居正、沈倫、趙普、宋琪、李昉、呂蒙
<pb:KR2b0041_MJSY_006-049a>
正、
張齊賢、呂端等、相繼爲相、普凡再入再罷、尋薨、普初以吏道聞、寡學術、太祖嘗勤以讀書、普遂手不釋卷、每朝有大議、輒闔戶自啓一篋、取一書閱之、及卒家
人視其篋、則論語也、嘗謂上曰、臣有論語一部、以半部、佐太祖定天下、以半部佐陛下致太平、蒙正晚出、嘗與普並相、普甚推之、蒙正嘗置册子夾袋中、疏四方
人才姓名、以待選用、初太祖嘗以張齊賢屬上、至齊賢擧進士、上欲置之上第、而有司第其名在下、乃詔一榜特與通判、卒至大用、呂端爲相、人謂、呂相作事糊
塗、上知之曰、端小事糊塗、大事不糊塗、自上卽位以來、以小人爲相者、盧多遜一人而已、太子立、是爲眞宗皇帝、(【太平興國】四字年號、【昉】音倣、【再罷】案、普以太祖乾德二年入相、至開寶六年罷、太宗大平興國六年、復入相、至八年又罷、端拱元年再入、至淳化元年罷、前後歷事二朝、凡三十餘年、【推】音退平聲、【疏】去聲、【屬】音燭、【糊】音鶻、【塗】音突、【太子】太宗、第三子、<pb:KR2b0041_MJSY_006-050a>)

{當傳位晉王云云ハ、當ニ傳㆓位光義㆒、光義傳㆓光美㆒、光美以傳㆓德昭㆒ニ
作ルベシ、光美ハ廷美ノ初名ナリ、是時光義光美未ダ晉王秦王ト爲ラズ、然ニ畢沆續通鑒攷異云、王宗沐薛應旂續通鑒ハ、建隆遺事ニ據リ、太后位ヲ太宗廷美ニ
傳ヘ、以テ德照ニ及ボサント欲スト謂フ、獨リ李燾ノ長編ハ、杜后長君ヲ立ツルノ命ニ據リ、其時廷美德昭年尙少ナリ、卽チ遞ニ相傳代スルノ語アルニ緣ナシト
謂フ、卽チ金匱ノ誓書、廷美ニ及バザル、情理ニ於テ固ト信ズベキニ屬スト。
趙書記ハ、趙普時ニ樞密副使タリ、其嘗テ掌書記タリシヲ以テ、太后常ニ其舊官ヲ呼ブ。
太祖幸蜀ハ、當ニ幸洛陽ニ作ルベシ、太祖未ダ甞テ蜀ニ幸セズ、張齊賢ハ、洛陽ノ人ナリ。
太祖善其某策ハ、其十策中ニ就テ、其四策ヲ善トセシナリ、注崇學ハ、當ニ敦孝悌ニ作ルベシ、恤刑ノ恤ハ當ニ謹ニ作ルベシ。
王至宮中ヨリ好爲之ニ至ルハ、通鑒輯覽注之ヲ論ジテ曰、李燾長編ニ
吳僧文瑩ノ湘山野錄ニ據リ之ヲ記ス、山僧ノ野史、說モト無𥡴ナリ、豈據ト爲スニ足ラン、宋史宦者王繼恩ノ傳ニ據ルニ、太祖崩ズルノ夕、太宗南府ニ在リ、
繼恩中夜馳テ府邸ニ詣リ、太宗ヲ請テ入ルト、是太祖ノ崩後、太宗方ニ入ル、何ゾ燭影斧聲ノ事ヲ來サンヤト、故ニ商輅等ノ續綱目、李東陽等ノ通鑒纂要及通鑒
輯覽、畢沆續通鑒等、皆削リテ書セズ、卽チ此一段ハ謬ヲ襲ヒシナリ、宜シク削ルベシ。
吾母子之命皆託官家、官家ハ、猶漢ニ縣官ト稱シ、魏晉ニ官ト稱スル如シ、皆天子ヲ指シテ、敢テ正言セザルナリ、通鑒輯覽注云、薛應旂續通鑒ニ之ヲ載ス、宋史宋后傳ヲ考フルニ此語ヲ載セズ、今取ラズト。
秦王廷美尹開封改封齊王ハ、秦王二字及ビ改字衍ナリ、太宗位ニ卽キ、弟廷美ヲ以テ開封尹ト爲シ、齊王ニ封ズ、太平興國四年、北漢ヲ平グル功ヲ以テ、進封シテ秦王ト爲スナリ。
廉察官吏ハ、廉モ亦察ナリ。
吳越王錢俶來朝ハ、詔シテ俶ヲ封ジテ淮海國王ト爲ス。
劉繼元出降ハ、詔シテ繼元ニ爵彭城郡公ヲ賜フ。
齊王廷美不自安、齊王ハ當ニ秦王ニ作ルベシ。
南還房州、還ハ當ニ遷ニ作ルベシ。
貶符舂州ハ、舂ハ當ニ春ニ作ルベシ、注同ジ。
蒙正止之曰云云ハ、史、蒙正ノ雅量アルヲ言フナリ。
召華山陳摶ハ、摶、華山ニ隱テ道ヲ修ス、已ニ四十餘年、其年當ニ百歲ナルベシ、嘗テ白驢ニ乘リ汴ニ入ラント欲ス、中途宋太祖ノ位ニ卽クヲ聞キ、大笑シテ驢ヨリ墜チ、曰天下此ヨリ定マラント。
其弟繼遷ハ、繼捧ノ族弟ナリ、其高祖思忠ハ繼捧ノ高祖思恭ノ弟ナリ。
契丹主明記ハ、當ニ遼主賢ニ作ルベシ、賢卒シ、母蕭氏政ヲ專ラニシ、國號ヲ復シテ大契丹ト曰フ。
至
齊賢擧進士云云一榜持與通判ハ、通判ノ上宜ク京官ヲ加フベシ、是時及第者凡ソ五百人、而テ一等二等進士凡ソ一百三十人、齊賢ノ名數十人ノ後ニ在リト雖モ、
猶二等ニ在リ故ニ一等二等百三十人ヲ、盡ク京官及ビ通判ニ超徐セシナリ、後人考ヘズ、齊賢一榜盡ク及第ヲ賜フト爲スハ、非ナリ。
呂相作事糊塗ハ、糊塗ハ俗語ニシテ、分曉ナラザルナリ。}

〔眞宗皇帝〕初名元侃、封襄王、有擧人楊礪、嘗夢至一大殿、有坐殿上者、語之曰、我非汝主、來和天尊汝主也、指示令謁之、礪後進士第一、入爲襄王府記室、旣謁、如夢中所見、太宗嘗遣相者詣襄王、及門而返曰、王門厮役皆將相也、王可知矣、立爲太子、至是卽位、更名恒、(【語】去聲、【記室】官掌校表奏答、【厮】音斯、折薪曰厮、【更】音庚、)○咸平二年、契丹入寇、上親征、至大名府而還、(【大名府】屬河東、卽魏州、)○三年、益州卒王均反、僭號大蜀、以雷有終知州、討擒之、益州平、○范廷召擊契丹、求援於高陽關都部署康保裔、亟赴之、廷召潛遁、保裔爲所圍、力戰死之、(【高陽】關在安州、【都部署】官掌兵事、【爲】去聲、)○李繼遷、先朝奪所賜姓名、寇邊不已、攻陷靈州、西涼六合酋長潘羅支、乞會王師討之、繼遷攻陷西涼府、潘羅支要而擊之、繼遷中流矢、死於靈州之境、其子德明請降、復賜姓趙、後封爲
<pb:KR2b0041_MJSY_006-051a>
西平王、(【賜姓名】繼遷當太宗朝、叛而降、賜姓名趙保吉、旣而復叛、故曰奪所賜姓名、【西涼府】屬甘肅、卽涼州、【要】音腰、【中】去聲、)○
楊嗣楊延朗、智勇善戰、加團練使、虜憚之、目曰楊六郞、○景德元年、契丹主與其母蕭氏、大擧入寇、中外震駭、參政陳堯叟蜀人、請幸蜀、王欽若江南人、請幸
江南、上以問宰相寇準、準問誰畫此策、上曰、卿姑斷其可否、勿問也、準曰、臣欲得獻策之臣、斬以釁鼓、然後北伐耳、遂定親征之議、上駐蹕韋城、尋至衞南、
契丹擁兵抵澶州、圍合三面、李繼隆等出禦之、契丹撻覽中弩死、大挫退卻、不敢動、寇準力勸上渡河、殿前帥高瓊亦力贊、猶豫閒、瓊麾衞士進輦曰、陛下若不過
河、百姓如喪考妣、梁適呵之、瓊怒曰、君輩、此時尙責人失禮、何不賦一詩退虜耶、遂擁上以渡、旣至澶州、登北城張黃旗幟、諸軍皆呼萬歲、聲聞數十里、契丹氣奪、(【斷】音端去聲、【駐蹕】車駕暫止曰駐蹕、【韋城】縣屬開州、【撻覽】統軍順國王、【挫】音佐、<pb:KR2b0041_MJSY_006-052a>【力贊】贊成渡河之策、【猶豫】不決也、【喪】平聲、【梁適】宋鑒作馮拯、【聞】去聲、)先
是王繼忠者陷虜、嘗言和好之利、故雖大擧、亦遣使以繼忠書來、上命曹利用報之、至是利用、與契丹使者韓杞偕來、請世宗所取關南故地、上曰、地必不可得、
寧與金帛以和、凖意亦不欲與、且畫策以進曰、如此則可保百年無事、不然數十歲後、戎復生心、準蓋欲擊之使隻輪不返、上曰、數十歲後、當有能禦之者、吾不忍
生靈重困、姑聽其和、遂再遣利用往、利用請歲賂金帛之數、上曰、必不得已、雖百萬亦可、準召語之曰、雖有勅旨、不得過三十萬、如過此數、勿來見凖、凖斬汝
矣、利用卒以絹二十萬銀十萬、定和議、南朝爲兄、北朝爲弟、交誓約、各解兵歸、凖初發京師、命朝士出知諸州、皆於殿廊、受勅、戒之曰、百姓皆兵、府庫皆
財、不責汝浪戰、但失一城一壁、當以軍法從事、恐欽若沮親
<pb:KR2b0041_MJSY_006-053a>
征之議、以其有智且有
福、出欽若知天雄軍、契丹至城下、欽若閉門束手無策、修齋誦經而已、上還自澶淵、待凖極厚、欽若歸深恨準、嘗退朝、上目送準、欽若進曰、陛下敬準、爲其有
社稷功邪、城下之盟、春秋小國所恥也、上愀然、欽若每曰、澶淵之役、準以陛下爲孤注、上待準遂寖薄、尋罷相、(【好】去聲、【故地】初晉主石敬瑭請契丹共滅唐、割幽薊十六州與之、後周世宗伐契丹取瓦橋、關、益津關之南、瀛莫易州之地、【重】平聲、【百萬】絹百萬匹、銀百萬兩、【語】去聲、【過】音戈、下同、【天雄軍】河北魏博節度、唐代宗寵其軍曰天雄、【澶淵】澶州古名澶淵、【爲其】之爲去聲、【孤注】如賭博只有一注錢物、以決勝負、)以王旦同平章事、旦王祐之子也、太祖嘗遣祐按事、謂祐還與王溥官職、祐不徇太祖意、竟不大用、祐曰、祐不做、兒子二郞必做、
植三槐于庭曰、吾後世必有爲三公者、至是旦果爲相、深沈有德望、能斷大事、上心深屬之、趙德明嘗以民饑、上表乞粮、羣臣皆請責之、旦曰、臣欲詔德明、云塞
上儲粮不可與、已於京師積百萬、
<pb:KR2b0041_MJSY_006-054a>
可自遣衆來取、德明再拜受詔曰、朝廷有人、(【按事】時魏博節度使苻彥卿、有飛語聞於上、乃遣祐往問按、【不大用】祐至魏博、但決配彥卿家僮二人挾勢之罪、還又力保彥卿無罪、且極言、當以五代殺無辜爲戒、帝怒安置華州、【二郞】旦行也、【屬】音燭、【上表】之上上聲、)上
旣入欽若之言、數問欽若、何以刷恥、欽若知上厭用兵、謬曰、取幽薊乃可、上令思其次、乃請封禪以鎭服四海、誇示夷狄、又言、封禪當得天瑞、前代有以人力爲
之、河圖洛書果有此邪、聖人以神道設敎耳、於是自大中祥符以來、數有天書降、東封泰山、西祀后土於汾陰、又有趙氏祖九天司命天尊降、天下立天慶觀、置聖祖
殿、諱聖祖名玄朗、京師作玉淸昭應宮、旦不能止其事、(【入欽若之言】納其譖準之言、【數】音朔、下同、【刷】所劣切、拭也、【令】去聲、【河圖】說見大昊、【洛書】禹治水時、神龜負文、有數至九、而出於洛、禹遂別文、以爲洪範九疇、【邪】音耶、【太中祥符】四字年號、【天書降】僞作書云自天降、○案太中祥符元年正月、天書降左承天門南、四月降大內、六月、王欽若奏、天書降泰山、天禧三年、降乾祐山、【汾陰】水南曰陰、【天尊降】宋鑒、太中祥符五年、聖祖降曰、吾人皇中九人之一、是趙始祖再降、乃軒轅黃帝、後唐時、七月一日、復降生趙氏族、謂上曰、善撫育蒼生、毋忘前志、尋尊號聖祖、曰九天司命保生天尊、聖祖母曰元天大聖后、)○上在位二十六年、自元年
<pb:KR2b0041_MJSY_006-055a>
呂
端罷後、張齊賢、李沆、呂蒙正、向敏中、畢士安、寇準、王旦、相繼爲相、惟旦居位十一年、當李沆爲相時、旦甫參政、沆喜讀論語、嘗曰、爲宰相、如論語中、
節用而愛人、使民以時兩句、尙不能行、聖人之言、終身誦之可也、沆日取四方水旱盜賊奏之、旦謂細事、不足煩上聽、沆曰、人主少年、當使知人閒疾苦、不然、
血氣方剛、不畱意聲色犬馬、則土木甲兵禱祠之事作
矣、吾老不及見、此參政他日之憂也、及太中祥符、封禪祠祀土木竝興、旦乃歎曰、李文靖眞聖人也、每有大禮、旦輒以首相、奉天書以行、常悒悒不樂、欲去則上
遇之厚、及薨于位、遺令削髮披緇以斂、議者謂旦得君、而不能以正自終、或比之馮道云、(【沆】音阬上聲、【向】音餉、【文靖】李沆、諡文靖公、【遺令】令去聲、削髮披緇如僧禮、【馮道】後唐相、無所可否、)張詠嘗言、吾榜中得人最多、謹重有德望、無如李文靖、深沈才德、鎭服
<pb:KR2b0041_MJSY_006-056a>
天
下、無如王公、面折廷爭、素有風采、無如寇公、當方面之寄、則詠不敢辭、當旦之世、王欽若已相、欽若罷、寇準再入相、參政丁謂、事準甚謹、嘗會食、羹汚準
鬚、謂起拂之、準笑曰、參政國大臣、乃爲官長拂鬚邪、謂甚愧恨、準罷、李迪丁謂爲相、準遠貶、迪罷、謂獨相、時上已有疾昏眩、如準罷貶、皆謂白中宮行之、
上不知矣、尋崩、年五十五、在位改元者五、曰咸平、景德、曰大中祥符、曰天禧、乾興、太子立、是爲仁宗皇帝、(【王公】旦、【爭】諍同、【寇公】準、【方面之寄】鎭一方、自當一面、【爲官】之爲去聲、【迪】音狄、【遠貶】初貶雷州司戶、移道州司馬、【中宮】劉后、【太子】眞宗、第六子、)

{初名元侃封襄王ハ、初名ハ德昌、韓王ニ封ゼラレ、名ヲ元休ト改ム、又襄王ニ封ゼラレ名ヲ元侃ト改ム、進デ壽王ニ封ゼラレ、立テ太子ト爲リ、名ヲ恆ト改ム。
益州卒王均反ハ、益州ノ戌卒亂ヲ作シ、都虞侯王均ヲ推テ首ト爲セシナリ。
范廷召潛契丹一段ハ、當ニ咸平二年契丹入寇ノ下、上親征ノ上ニ入ルベシ。
廷召潛遁ハ、續綱目之ヲ載ス、然ルニ通鑒輯覽注云、宋史康保英・傅潛・范廷召傳ヲ考フルニ、俱ニ廷召瀛州ニ於テ潛ニ遁ルル事ヲ記セズ、眞宗紀ニ傅潛等皆遠流セラレテ召廷ニ及バズ、其潛ニ遁ルル事ナキ知ルベシト、傅潛ハ、是役ニ畏懦ニシテ進マザル者ナリ。
楊嗣楊延朗云云ハ、宋史楊延朗傳ニ、邊防ニ在ル二十餘年、敵人之ヲ憚カリ、目シテ楊六郞ト爲ストアレバ、楊嗣ノ二字衍文カ、又楊嗣傳ニ、二人久シク北邊ニ居リ、俱ニ善ク戰フヲ以テ聞ユ、時ニ二楊ト稱ストアレバ、楊六郞ハ二楊ニ作ルカ、本文ノ如クニテハ解シ難シ。
斬以釁鼓ハ、牲ヲ殺シ血ヲ取リ、以テ戰鼓ニ塗ルナリ。
猶豫閒、猶豫トハ、疑慮シテ決セザルヲ謂フ、禮記曲禮疏ニ、猶ハ玃ノ屬、豫ハ象ノ屬、二獸ノ名、性疑ヒ多シ、凡ソ人事ニ臨ミ、遲疑シ決セザル者、借テ以テ喩ト爲ス。
百姓如喪考妣ハ、百姓ハ河北ノ百姓ヲ指ス、曲禮ニ、生ニ父ト曰ヒ、母ト曰フ、死ニ考ト曰ヒ、妣ト曰フ。
何不賦一詩退虜耶ハ、梁適詩文ヲ以テ用ヒラル、故ニ高瓊怒リテ言フ此ノ如シ。
遂擁上以渡既至澶州ハ、澶音蟬、澶州ノ北城ニ至ルナリ、澶州ノ地、北黃河ニ跨ル、卽チ五代ノ德勝南北城ナリ。
故雖大擧亦遣使ハ、契丹既ニ大擧シテ入寇スト雖モ、亦和好ノ意アリ、使ヲ遣ハシテ來ルナリ。
命朝士出知諸州ハ、朝臣ニ分テ命ジ、出テ諸州ノ軍事ニ知タラシムルナリ。
束手無策修齋誦經、束手ハ、束手縛スル如ク、措置スル能ハザルナリ、修齋ハ、齋戒潔淨シテ、經文ヲ讀誦スルナリ。
城下之盟春秋小國所恥也ハ、左傳ニ、楚伐㆑絞、大敗㆑之、爲㆓城下之盟㆒而還、注城下盟、諸侯所㆓深恥㆒トアリ、城下ノ盟ハ、他國來リ伐チ我城下ニ副リ、我已ムヲ得ズシテ之ト盟フヲ謂フ、故ニ春秋ノ時、小國ト雖モ之ヲ恥ヅルナリ、今河ヲ渡リ契丹ヲ逐テ、之ト盟フ、本ト恥ヅベキナシ、但王欽若言ヲ託シテ、帝ヲ欺キシナリ。
準以陛下爲孤注ハ、錢ヲ出シテ博ニ賭スルヲ注ト曰フ、錢盡レバ則其有ル所ヲ罄クシテ、一注ヲ爲ステ孤注ト曰フ、勝テバ之ヲ得、敗レバ之ヲ失フナリ。
植三槐于庭ハ、外朝三公ノ位ニ、槐ヲ前ニ植ウ、周禮ニ、三槐ニ面シテ三公位ストアリ、王祐之ニ擬セシナリ。
數問欽若何以刷恥、恥ハ城下ノ盟ヲ謂フ。
謬曰取幽薊乃可ハ、王欽若、眞宗ノ兵ヲ厭フヲ知ル、故ニ謬リテ、陛下兵ヲ以テ幽薊二州ヲ取レバ、此恥ヲ滌グベシト言フナリ。
聖人以神道設敎ハ、易彖伝ノ辭ナリ、天道ハ至神ナリ、故ニ神道ト曰フ、王欽若、易ノ辭ヲ引キ以テ之ヲ附會スルナリ。
數有天書降ハ、皆王欽若等ノ爲ス所ナリ。
又有趙氏祖九天司命天尊降ハ、初汀州人王捷言フ、南康ニ於テ道人ニ遇フ、姓ハ趙氏、授クルニ丹術及小鐶神劍ヲ以テス、蓋司命眞君ナリ、是ヲ聖祖ト爲スト、宦者劉承珪以聞ス、捷ニ名ヲ中正ト賜フ、大中祥符五年ニ至リ、聖祖延恩殿ニ降ルト言フ、注ニ詳ナリ。
諱聖祖名玄朗ハ、天下ニ詔シテ、聖祖ノ諱ヲ避ケ、玄ヲ元ト爲シ、朗ヲ明ト爲ス。
玉淸昭應宮ハ、天書ヲ奉ズルノ宮ナリ、初メ昭應ト名ケ、後ニ玉淸二字ヲ加フ。
旦不能止其事ハ、初メ王欽若ノ祥瑞ノ事ヲ言フ、眞宗、王旦ノ可セザルヲ疑フ、旦ヲ召テ飮ミ、歡スル甚シ、賜フニ樽酒ヲ以テシ曰、歸テ妻拏ト之ヲ共ニセヨト、既ニ歸リ、封ヲ發ケバ、皆美珠ナリ、旦、帝ノ旨ヲ悟リ、是ヨリ敢テ異議アラズ。
遺令削髮披緇以斂ハ、蓋王旦、天書ヲ諫メザルノ失ヲ悔ユルナリ、諸子遺令ヲ奉ゼント欲ス、楊德以テ不可ト爲ス、乃チ止ム。
張詠嘗言榜中得人云云ハ、吾ト同榜ノ進士ヲ謂フ。
參政丁謂事準甚謹、謂ハ、準ノ稱譽ニ因テ通顯ヲ致スヲ得、故ニ之ニ事フル甚ダ謹ムナリ、嘗會食ハ、中書ニ會食スルナリ。}

〔仁宗皇帝〕名禎、母李氏、章獻明肅劉皇后子之、眞宗得皇子已晚、始生晝夜啼不止、有道人言、能止兒啼、召入、則曰、莫叫莫叫、何似當初莫笑、啼卽止、蓋謂眞宗、嘗籲上帝祈嗣、問羣仙誰當往者、皆不應、獨赤脚大仙一笑、遂命降爲眞宗子、
<pb:KR2b0041_MJSY_006-057a>
在宮中好赤脚其驗也、自昇王爲太子、年十三卽位、劉太后埀簾同聽政、(【李氏】帝所生母、【劉皇后】眞宗正后、【子之】養爲子、【籲】音喩、和也、【好】去聲、)丁謂用事、竄寇準爲雷州司戶、參政王曾密奏、謂包藏禍心、眞宗山陵、擅移皇堂於絕地、遂罷謂、貶至崖州司戶、謂初命學士草準責詞、令用春秋無將、漢法不道、爲證事、及謂竄、學士乃用其語、人快之、(【雷州】屬海南、【山陵】眞宗葬所、【擅移】皇堂噴穴也、時丁謂爲山陵使、因山陵都尉雷允恭、從邢中和言、移山陵向上、旣而上穴有水石、故王曾奏之、【令】平聲、【無將】將音漿、春秋傳云、大臣無將、將而必誅、公子牙今將爾、將者言將弑君、【不道】如大逆不道、誣上不道之類、【用其語】草詞曰、無將之戒舊典甚明、不道之辜、常刑罔赦、)逐準時、京師語曰、欲得天下寧、當拔眼中丁、欲得天下好、莫如召寇老、然準竟不及北還而卒、王曾爲相、王欽若再
相、欽若卒、張知白相、知白卒、張士遜相、士遜罷、呂夷閒相、惟王曾自天聖初居相位、至是七年而罷、曾初擧進士、靑州發解、禮部、廷試、皆第一、人曰、狀
元三場、喫著不盡、曾曰、曾平生之志、
<pb:KR2b0041_MJSY_006-058a>
不在溫飽、眞宗末、正色立朝、朝廷賴以爲重、作相日、所進退士、莫有知者、或問其故、曾曰、恩欲歸己、怨使誰當、(【解】音介、【發解】鄕擧、【禮部】會試、【廷試】殿試、【己】音紀、)○交趾黎桓、景德中卒、子龍廷、殺其兄龍鉞而自立、來貢、賜名全忠、太中祥符閒、全忠卒、子幼、弟爭立、大校李公蘊、遂殺之而自立、至是公蘊卒、子德政立、來吿喪、封交趾郡王、(【景德】直宗年號、【弟】名字未詳、【吿】音谷、)○契丹主隆緖殂、號聖宗、子宗眞立、○西夏趙德明卒、子元昊立、○劉太后以上爲己子、而上母李氏、默默處先朝嬪御中、未嘗自異、人亦畏后不敢言、疾革、乃進位宸妃、而薨、宰相呂夷簡奏太后、宜備禮以葬、曰、他日莫道夷簡不曾說來、宸妃卒、踰一年太后崩、稱制十一年、(【己】音紀、【嬪御】周禮有九嬪九御、李氏處眞宗嬪御之中、【革】音棘、急也、【備禮】宋鑒、李氏薨、太后抑未治喪、夷簡入奏、不許、曰、佗日不欲全劉氏乎、遂發哀成服、葬之時、詔欲鑿宮城垣以出喪、夷簡處言、鑿垣非禮、宜從西華門出、且曰、宸妃誕育聖躬、而喪不成禮、後必有受其罪者、乃許之、)上始親政、先是呂夷簡
<pb:KR2b0041_MJSY_006-059a>
張
士遜並相、夷簡罷、李迪相、而士遜爲首相、無所發明而罷、夷簡復相、迪罷、王曾復相、而權在夷簡、夷簡之初罷也、以郭皇后之言、及復入、而后有尙美人爭寵
之隙、遂廢郭后、夷簡有力焉、臺諫孔道輔范仲淹爭、不得而出、仲淹還朝爲待制、知開封府、言事愈急、數議時政、夷簡訴其越職、罷知饒州、館閣余靖尹洙爭
之、皆坐貶、歐陽脩責諫官高若訥不諫、謂不知人閒有羞恥事、若訥奏其書、亦貶、蔡襄作四賢一不肖詩、四賢指仲淹洙靖脩不肖指若訥也、王曾因對斥夷簡納賂示
恩、夷簡曾並罷、王隨陳堯佐代之、以無所建明而罷、張士遜章得象代之、(【郭皇后之言】宋鑒、上與夷簡謀、以張耆等皆太后所任悉罷之、退吿郭后、后曰、夷簡獨不附大后耶、由是幷罷夷簡、詳見仁宗明道二年、【尙美人】尙姓也、九嬪之下有美人、【爭】諍同、【出】道輔出知奏州、仲淹出知睦州、【知開封府】景祐元年、召仲淹、爲刑部員外郞天章閣待制、執政恐之、命知開封府、【數】音朔、【饒州】罷仲淹前職、而知饒州、【館閣】余靖尹洙、在館閣之職、【坐貶】靖監筠州酒稅、洙監郢州洒稅、【羞恥事】如廢郭后乏事、【亦貶】貶脩夷陵令、)○趙元
<pb:KR2b0041_MJSY_006-060a>
昊、
據有夏銀綏宥靈鹽會勝甘涼瓜沙肅州之地、居興州、阻賀蘭山爲固、僭號大夏皇帝、入寇、西邊騷然、范雍經略西夏、聞元昊將攻延州懼甚、閉門不救、劉平戰、中
官黃德和、誣奏平降賊、以兵圍其家、議收其族、富弼言、平自環慶來援、姦臣不救、故敗、罵賊而死、德和誣人冀免、坐腰斬、范雍罷、時軍興多事、張士遜無所
補、諫官韓琦上疏曰、政事府豈養病坊邪、於是士遜致仕、呂夷簡復相、用韓琦范仲淹爲邊帥、仲淹嘗兼知延州、夏人相戒曰、母以延州爲意、小范老子、胷中自有
數萬甲兵、不比大范老子可欺也、邊人爲之語曰、軍中有一韓、西賊聞之心膽寒、軍中有一范、西賊聞之驚破膽、昊之不得大逞、蓋藉琦仲淹之宣力居多、(【夏銀】已下十四州、綏屬陝西、會屬鞏昌、餘竝屬甘肅、【將】音漿、【延州】屬陝西、卽延安郡、【降】音項平聲、【環慶】二州、皆屬鞏昌、【姦臣】范雍、【冀免】案元昊寇延時、德和引兵先走、至是遂誣奏平希以自免、【腰斬】竟斬德和、【無所補】無所補益朝廷、【琦】音奇<pb:KR2b0041_MJSY_006-061a>【上】上聲、【小范老子】仲淹、戎人謂知州曰老子、【大范老子】范雍、【藉】慈夜切、)契
丹乘朝廷有西夏之撓、遣泛使求石晉所割、周世宗所取關南地、知制誥富弼接伴、時夷簡任事、人莫敢抗、弼數侵之、夷簡欲因事罪弼、以弼報使、弼至、往返論
難、力拒其割地、使還、再遣、而國書故爲異同、夷簡欲以陷弼、弼疑而啓觀、乃復囘奏、面責夷簡、易書而往、增歲賂銀絹各十萬、定和議而還、(【泛使】泛海之使、【關南地】說見上、【接伴】陪奉泛使、【數】音朔、【報使】報書奉使契丹、【論難】皆去聲、【復】音伏、【易】音亦、○案、弼使契丹、旣歸復命、再往聘、草詔及誓書、弼請增三事、毋廣開塘池、增屯兵騎容受叛、曁行、中使持誓書、至武疆授之、弼私念、三事前與虜約、萬一書詞與口異、則事敗矣、發視之、果不同、乃馳還易書行、○論曰通兩國之情、結無窮之好者、莫重奉使之職、古者兵交、則有往來覘敵之使、事已則有玉帛結好之使、非有儀秦之辯、賁育之勇、良平之智、則不遣也、方契丹擁兵壓境、使者悖慢、上命報聘、無敢行者、獨富公毅然而往、入虜庭詰其君臣、往返辯論、不啻數十百語、至令契丹君臣、曉然、知通好用兵利害之所在、皆公之力也、)○呂夷簡求罷、上遂欲更天下弊事、增諫官員、命王素、歐陽脩、余靖、蔡襄、供諫院職、以韓琦范仲淹爲樞密副使、召夏竦爲樞密使、諫官論罷竦、以杜衍代之、國子直講石介
<pb:KR2b0041_MJSY_006-062a>
喜曰、此盛德事也、乃作慶曆聖德詩、有曰、衆賢之進、如茆斯拔、大姦之去、如距斯脫、大姦指竦、也、(【更】音庚、【茆拔】易曰、拔茆連茹、言善類相引、【距脫】雞之勇也以距、距脫則不能爲他雞之害也、)仲
淹琦適自陝西來、道中得詩、仲淹拊股謂琦曰、爲此怪鬼輩壤事、竦因與其黨造論、目衍等爲黨人、歐陽脩乃作朋黨論上之、略曰、小人無朋、惟君子有之、小人同
利之時、暫爲朋者僞也、及其見利而爭先、或利盡而情疎、反相賊害、君子修身、則同道而相益、事國則同心而共濟、終始如一、此君子之朋也、爲君者、但當退小
人之僞朋、進君子之眞朋、則天下治矣、(【拊】舊本作撫、非、【爲此】之爲去聲、【目】稱也、【上】上聲、)○仲淹遷參政、富弼爲樞副、上旣擢仲淹等、每進見、必以太平責之、開天章閣召對、賜坐給筆札、仲淹等皆惶恐、退列奏十事、一曰明黜陟、二曰抑僥倖、三曰精貢擧、四曰擇官長、五曰均公田、六曰厚農
<pb:KR2b0041_MJSY_006-063a>
桑、
七曰修武備、八曰減搖役、九曰覃恩信、十曰重命令、上方信向、悉用其說、惟武備欲復府兵一說、宰相以爲不可、時章得象晏殊、並同平章事、未幾、仲淹宣撫陝
西河東、富弼宣撫河北、竦等造謗、故仲淹等不安於朝、歐陽脩亦出使河北、晏殊罷、杜衍同平章事、衍務裁僥倖、每內降、率寢格不行、積詔旨十數、輒納上前、
上嘗語諫官曰、外人知衍封還內降邪、朕在宮中、每以不可吿而止者、多於所封還也、會衍壻蘇舜欽、監進奏院、用鬻故紙公錢、祀神會客、御史中丞王拱辰、素不
便衍等所爲、因攻其事、置獄得罪者數人、拱辰喜曰、吾一網打去盡矣、衍相七十日而罷、賈昌朝平章事兼樞密使、韓琦罷樞副知揚州事、章得象罷、陳執中平章
事、昌朝罷夏竦代爲樞密使、(【見】音現、【札】側八切、紙札、【覃】延也、【復】音伏、【府兵】見唐太宗紀、【幾】如字、【內降】詔旨、【格】音各、【數】上聲、【語】去聲、【會客】會進奏院祠神、舜<pb:KR2b0041_MJSY_006-064a>欽用鬻故紙公錢、召妓會客、王洙、呂溱、王益柔等與焉、【得罪】舜欽除名洙等皆遂去、)○貝州卒王則反、文彥博宣撫河北、討平之、彥博入爲平章事、○趙元昊、慶曆初、嘗因范仲淹請和、反覆數歲、竟納款復稱臣、策命爲夏國王、名曩霄、歲賜銀絹茶綵二十五萬五千、遂不復寇邊、卒、子諒祚立、(【曩】音囊上聲、)○陳執中以無所建明罷、○夏竦罷、宋庠代之、尋同平章事、未幾罷、(【幾】如字、)○張貴妃兄堯佐、一日除四使、監察御史裏行唐介論之、不聽、遂劾奏、文彥博向守蜀、以燈籠錦獻貴妃得執政、故黨堯佐、上怒遠貶介、彥博亦求罷、龐籍平章事、(【兄】當作諸父、案宋鑒、貴妃乃堯佐姪也、【四使】使去聲、宣徽、節度、景靈、羣牧、【裏行】唐朝有御史裏行至景祐中、始置、以處御史之官卑者、【燈籠錦】名閒金奇錦、貴妃以爲服、【遠貶】貶唐介爲春州別駕、王擧正救之、改英州、)○廣源州儂智高寇廣州、連歲陷諸州、自邕至廣西、皆被其害、命樞副狄靑、討平之、還爲樞密使、(【源州】筌蹄云、源州號爲邕管、卽邕州、【儂】音農、)○龐籍罷、○陳執中梁適平章事、適罷、劉洸代之、
<pb:KR2b0041_MJSY_006-065a>
執中罷、文彥博富弼並同平章事、士大夫相慶得人、上曰、人情如此、豈不賢於夢卜哉、上嘗問王素、孰可爲相、素曰、惟宦官宮妾、不知姓名者、可充其選、上慨然曰、如此則富弼耳、(【夢卜】商高宗夢得傅說、西伯卜得太公、)○
契丹主宗眞殂、號興宗、子洪基立、○交趾李德政卒、子日遵立、○劉沆罷、文彥博罷、韓琦平章事、富弼罷、○王安石知制誥、安石每遷官、遜避不已、至知制
誥、則不復辭官矣、安石嘗侍賞花釣魚宴、誤食鉤餌、已悟而食之旣、上以其不情而遂非惡之、安石有重名、士爭向之、惟蘇洵不見、著辨姦論、亦以爲不近人情、必大姦慝、(【旣】已覺誤食鉤餌、而盡食之、【遂非】不近人情、而不改過、【洵】音旬、)○司馬光知諫院、進三箚、一論君德、有三、曰仁、曰明、曰武、二論御臣、曰任官、曰信賞、曰必罰、三論揀軍、又進五規、曰保業、曰惜時、曰遠謀、曰謹微、曰務實、(【揀】音簡選擇、)○策制科人、
<pb:KR2b0041_MJSY_006-066a>
得
蘇軾蘇轍、○曾公亮平章事、○上在位四十二年、改元者九、天聖明道則埀簾之政也、景祐以來、政由己出、寶元康定閒、西鄙多事、慶曆更化、君子滿朝、至皇祐
至和嘉祐、天下承平無事、恭儉之德、愛人恤物之心、自卽位至升遐、終始如一日、遺制下、雖深山窮谷、莫不奔走悲號、而、不能止、壽五十四、皇子立、是爲英宗皇帝、(【垂簾】劉太后聽政、【己】音紀、【更】音庚、【遺制】升遐詔制、)

{眞宗得皇子已晚云云好赤脚其驗也ニ至ルハ、上眞宗ノ東和天尊云云ト、共ニ荒誕不𥡴ノ甚キナリ、蓋シ當時專ヲ祥瑞ヲ尙ブ、故ニ神仙ニ託シテ附會ノ言ヲ爲スノミ、通鑑輯覽、續通鑒諸書載セズ、宜ク此一段及ビ眞宗一段ヲ削ルベシ。
籲上帝ノ籲ハ、音預、呼ナリ、赤脚ハ徒跣ナリ。
眞宗山陵擅移皇堂於絕地ハ、天子ノ葬地、秦ニ長山ト曰ヒ、漢ニ陵ト曰フ、故ニ後世通ジテ山陵ト名ヅク、皇堂ハ陵寢ヲ謂フ、絕地ハ水石多クシテ、地脈斷絕ノ地ナリ、是其家ニ不吉ナリ。
春
秋無將ハ、春秋莊公三十二年公羊傳ニ、君親無將、將而必誅焉トアリ、將ハ、將サニ逆亂ヲ爲サントスルヲ謂フ、人臣將サニ逆亂ヲ爲サンスルノ意アレバ、輒チ
發覺ヲ待タズシテ之ヲ誅スルナリ、學士乃用其語ハ、學士ハ宋綬ナリ、始メ丁謂綬ニ命ジテ、寇準ノ責詞ヲ草セシム、綬、謂ノ旨ニ從フト雖モ、純ラ其語ヲ用ヒ
ズ、謂貶セラルニ及ビ、綬復タ詞ヲ草シテ、遂ニ此語ヲ用フ。
當拔眼中丁ハ、丁ハ釘ト通ズ、當ニ丁謂ヲ去ルベキヲ謂フ。
靑州發解云云、王曾ハ靑州ノ人ナリ、ソノ鄕ニ擧ゲラレシ時ヲ謂フ、狀元ハ進士第一ナリ、喫著不盡ハ、狀元トナレバ、後ニ必ズ榮達ス、故ニ一生飯ヲ喫シ衣ヲ著シテ、餘アリ盡キズト言フ、平生之志不在溫飽ハ、志天下ヲ安ズルニ在ルヲ言フ。
賜名全忠ノ全ハ、當ニ至ニ作ルベシ、全忠卒ハ、李公蘊至忠ヲ逐ヒ、城ヲ出シテ之ヲ殺スナリ。
注、夷簡處言ノ處ハ、遽ノ誤ナリ。
后
有尙美人爭寵之隙ハ、尙美人、眞宗ノ寵アリ、嘗テ帝前ニ於テ、后ヲ侵ス語アリ、后怒ニ勝ヘズ、其頰ヲ批ツ、帝自ラ起テ之ヲ救フ、后誤テ帝ノ頸ヲ批ツ、帝大
ニ怒リ、遂ニ后ヲ廢ス、夷簡有力焉ハ、前ニ后ノ言ヲ以テ、相ヲ罷メラレシ憾アルヲ以テ、夷簡后ヲ廢スルニ贊成セシナリ。
仲淹還朝ノ上、歲餘ノ字ヲ加フベシ。
館閣余靖尹洙ハ、時ニ余靖集賢校理ト爲リ、尹珠館閣校勘ト爲ル、皆館閣ノ職ナリ。
人閒有羞恥事ハ、歐陽脩、范仲淹ノ辜ナクシテ貶セラレ、高若訥ノ諫官ニ居テ諫止セズ、靦然トシテ朝廷ニ出入スルヲ以テ、羞恥ノ事アルヲ知ラズト爲スナリ、注如廢郭后之事ハ謬ル。
小范老子ハ、老子之ヲ尊稱スルノ辭ナリ、老學庵筆記ニ、西人父ヲ謂テ老子ト曰フトアリ。
遣泛使求石晉所割云云ハ、泛字蓋シ誤アリ、注泛海之使ハ、契丹使ノ宋ニ來ル、何ゾ嘗テ海ニ泛バンヤ、强テ之ガ解ヲ爲スノミ。
仲
淹琦適自陝西來云云ハ、上文ヲ承ケテ云フ、得詩ハ石介ノ作ル所ノ詩ヲ得タルナリ、爲此怪鬼輩ハ、怪鬼ハ鬼怪ニ作ル、石介ヲ指スナリ、史ニ云、介ノ詩出ヅ、
孫復之ヲ聞テ曰、介ノ禍此ニ始マルト、范仲淹亦韓琦ニ謂テ曰、此鬼怪輩ノ爲ニ云云ト、蓋シ是ヨリ夏竦之ヲ啣ミ、正人ヲ害スルヲ謀ルヲ以テ、介ノ詩遂ニ亂階
ヲ爲ス、故ニ事ヲ壞ルト言フナリ。
賜坐給筆札ハ、其爲サント欲スル所ノ者ヲ、條陳セシムルナリ。
衍務裁僥倖、裁ハ裁抑スルナリ。
每
內降云云、內降トハ、帝、大臣ニ謀ラズシテ、內ヨリ恩詔ヲ降スナリ、杜衍、率ネ阻格シテ行ハズ、數十ニ至レバ之ヲ封還ス、故ニ帝凡ソ朕ニ求ムルアレバ、衍
每ニ可セザルヲ以テ、其人ニ吿テ止ムル者、封還スル所ヨリ多シト言フ、是衍僥倖ヲ裁抑スル所以ナリ、諫官ハ歐陽脩ナリ。
注洙等皆遂去ノ遂字、一ニ逐ニ作ル。
張貴妃兄堯佐一日除四使ハ、兄ハ當ニ伯父ニ作ルベシ、一日、淮寧軍節度使、羣牧制置使、宣徽南院使、景靈宮使、ヲ命ゼラル、監察御史裏行ハ、未ダ監察御史ニ正敍セズ、監察御史ノ班裏ニ行カシムルナリ。}

〔英宗皇帝〕初名宗實、濮安懿王允讓之子、太宗之曾孫也、仁宗立爲皇子、賜名曙、仁宗崩、固避數四、而後卽位、
以憂疑致疾、慈聖光獻曹太后、權同聽政、上擧措或改常度、遇宦官尤少恩、左右多不悅、乃共爲讒閒、兩宮遂成隙、賴宰相韓琦、參政歐陽脩等調護、上旣康復親
政、太后撤簾、琦一日出空頭勑、脩已僉、趙槩未僉、脩曰、第書之、韓公必有說、琦坐政事
<pb:KR2b0041_MJSY_006-067a>
堂、召內侍任守忠、立庭下曰、汝罪當死、責蘄州安置、蓋交鬭兩宮之人也、(【數】上聲、【曹太后】仁宗后、【閒】音㵎、【兩宮】太后英宗、【康復】病安也、復音伏、【撤簾】后還政、【空頭勑】勑出未書姓名、空音控、【第書之】脩勸槩、次第僉署、【任】音壬、)○議崇奉濮王典禮、執政欲稱皇考、又以太后詔、令上稱親、司馬光、范鎭、呂誨、范純仁、呂大防、呂公著、交論以爲不可、鎭罷翰林、誨純仁大防解言職、公著罷侍講、議竟不決、(【令】平聲、【濮議】司馬光曰、爲人後者爲之子、不敢復顧私親、濮王宜稱皇伯而不名、【罷翰林】後范鎭罷翰林之任、【解言職】呂誨范純仁呂大防、解諫諍之職、【罷侍講】呂公著亦罷侍講之官、○按、儀禮喪服記、爲人後者、爲其父母服齊衰期、謂之降服、以明服可降、父母之名不可改也、夫爲人後者、旣以所後爲父矣、聖人又存其所生父母者、非曲爲之意也、蓋自有天地以來、未有無父而生之子也、旣有父而生、則不可廢其所生矣、司馬等之論、其未當於理也明矣、)○契丹改號大遼、○上崩、在位四年、改元者一、曰治平、年三十八、皇太子立、是爲神宗皇帝、

{脩已僉ハ、僉ハ簽ト通ズ、名ヲ署スルナリ。
第書之、第ハ但ナリ。
責蘄州安置ハ、韓琦空頭勑ヲ取リ、名ヲ塡シテ之ニ與フ、其少シク緩ウセバ、中變スルヲ恐ルナリ。
契丹改號大遼ハ、嚮キニ大遼ニ改メ、後契丹ニ復シ、是ニ於テ復タ大遼ト稱ス。}

〔神宗皇帝〕名頊、母曰宣仁聖烈皇后高氏、曹太后之甥也、幼與英宗同鞠后所、後爲英宗配生頊、自潁王爲太子、尋卽
<pb:KR2b0041_MJSY_006-068a>
位、(【后所】曹太后所、)○
自有濮議以來、言者攻歐陽脩不已、遂罷、韓琦亦罷、○王安石爲翰林學士入對、首以擇術爲言、言必稱堯舜、○富弼同平章事、王安石參政、安石旣執政、士大夫
素重其名、以爲太平可立致、呂誨時爲御史中丞、將對、學士侍讀司馬光、亦將詣經筵、相遇並行、光密問、今日所言何事、誨曰、袖中彈文、乃新參也、光愕然
曰、衆喜得人、奈何論之、誨曰、君實亦爲此言邪、安石執偏見、喜人佞己、天下必受其弊、光退而思之、不得其說、搢紳閒、有傳其疏者、往往疑其太過、誨言、
大姦似忠、大詐似信、安石外示朴野、中藏巧詐、驕蹇慢上、陰賊害物、疏其十事、上兩降手詔喻誨、誨論之不已、遂罷誨、安石建議、創制置三司條例司、議行新
法、言周置泉府之官、變通天下之財、後世惟桑弘羊劉晏、粗合此意、今當修泉府之
<pb:KR2b0041_MJSY_006-069a>
法、以收利權、安石多與呂惠卿謀、人號安石爲孔子、惠卿爲顏子、(【將對】誨將入對、將音漿、下同、【司馬光】時爲學士、而兼經筵侍讀、【乃新云云】彈新參政王安石、【君實】司馬光字、【己】音紀、【十事】大略言、在仁宗朝、擧駁不當、而不肯謝恩丁憂服滿、而累詔不起、終英宗之世而不臣、在神宗之初、而託疾及除知江寧府乃從命、一也、除小官則遜避、承重任則不辭、二也、侍講侍讀本爲進說、乃請坐自尊、三也、居政府多乞御批、以沮異議、四也、自糾察司擧駁、與法官爭論、每挾情壞法、拘私報怨、五也、入翰林則惟欲其弟貴顯、在政府則無非賣弄威權、六也、貶黜異己專威害政、七也、當黼座奏對、不知畏敬、與唐介爭論、遂致喧嘩、八也、上方親睦九族、乃黨張辟光、離閒岐王之罪、九也、邦國經費、在於三司、乃欲額外增員、十也、【泉府之官】周禮地官下、掌以市之征布、斂市之不售貨之滯於民用者、以其價賣之、【桑弘羊】見漢武帝紀、【劉晏】見唐德宗紀、【粗】音措上聲、)先是治平中、邵雍與客散步天津橋上、聞杜鵑聲、愀然不樂、客問其故、雍曰、洛陽舊無杜鵑、今始至、天下將治、地氣自北而南、將亂、自南而北、今南方地氣至矣、禽鳥飛類、得氣之先者也、不二年、上用南士作相、多引南人、專務更變、天下自此多事矣、至是雍言果驗云、(【治平】英宗年號、【散】音傘、【天津橋】在洛陽、【杜鵑】成都記、杜宇亦曰杜王、自天而降、稱望帝、好稼穡、時荊人鼈令死、其尸泝江而上、至汶山下復生、見望帝、望帝因以爲相、號開明、會巫山江壅、人遭洪水、開明爲鑿通流、有大功、望帝因以其位禪之、望帝死、其魂化爲鳥、名曰杜鵑、亦曰子規、【將】音漿、下同、【更】音庚、)安石欲行靑苗法、
<pb:KR2b0041_MJSY_006-070a>
以爲周官國服爲息法也、(【靑苗法】以常平糴本、作靑苗法、散與人戶、令出息二分、春散秋斂、【國服云云】有司貸民之物、定其賈以與之、各以其所服國事貢物爲息、若農、以粟米、工以器械、以其所有也、)蘇
轍曰以錢貸民、吏緣爲姦、錢入民手、雖良民不免妄用、及其納錢、雖富民不免違限、鞭箠必用、州縣不勝煩矣、參政唐介爭論新法、不勝、疽發背卒、時人有生老
病死苦之喩、謂安石爲生、曾公亮爲老、介死、富弼議論不合、稱病、參政趙抃、無如安石何、惟稱苦苦而已、安石折抃曰、君輩坐不讀書耳、抃曰、皐夔稷契、何
書可讀、安石亦不能對、(【箠】音追上聲、策也、【勝煩】之勝音升、【不勝】之勝如字、【何書】三代以前文籍不備、)○遣使察農田水利、(古制廢無不修、)○罷義倉、(舊制、置於鄕社、以賑凶荒、至是罷之、)○行均輸法、(命發運使領之、凡上供之物、皆得徙貴就賤、用近易遠、預知在京倉庫所當辨者、便宜畜買以待之、)○臺諫劉琦錢顗、以議新法貶、(琦監處州鹽酒稅、顗監衢州鹽稅、)○諫院范純仁、檢詳文字蘇轍、以議新法罷、(【檢詳文字】官掌佐條例司、【罷】純仁出知河中府、轍河南府推官、)○行靑苗法、置常平官、(制貨物低昂使常得其平、)○富
<pb:KR2b0041_MJSY_006-071a>
弼罷、陳升之同平章事、升之初附安石、旣相頗爲異同、○行預買法、令諸路預給錢、和買紬絹、(【預買法】見均輸法注、【令】去聲、【紬絹】繒大絲曰紬、小絲曰絹、)○趙抃罷、抃日所爲事、夜必焚香吿於天、(【吿】音谷、)○親試擧人、初用策、葉祖洽以附會新法、擢爲第一、(【用策】廷試之策自此始、)○右正言孫覺、御史裏行程顥、以議新法罷、(【右正言】官掌諫諍、)○中丞呂公著、裏行張戩、以議新法罷、(【戩】音剪、)○李定爲裏行、知制誥宋敏求、蘇頌、李大臨、以繳定詞頭罷、(詞頭誥命也、李定爲秀州判官、阿附安石、遂以定爲監察御史裏行、宋敏求繳還詞頭、以定驟自幕賓而升位執法非故事、復下蘇頌李大臨皆繳還、)○謝景溫爲御史知雜、(官掌知御史雜事、)○直史館蘇軾、以嘗上萬言書、及擬對廷試策、議新法忤安石、爲景溫所劾去、(【上萬】之上上聲、下同、【爲】去聲、)○鄧綰上書言、陛下得伊呂之佐、百姓歌舞靑苗免役等法、又與安石書及頌、置中書檢正、以綰爲之、鄕人皆笑罵、綰曰、笑罵從佗笑罵、好官我須
<pb:KR2b0041_MJSY_006-072a>
爲之、(【伊呂】伊尹呂望、【免役】據家貲高下、各令出錢雇人充役、謂之助書檢正司役錢、【檢正】煕寧三年置、官掌中書庶務、)○曾公亮罷、○策制科人、呂陶、張繪、孔文仲、力詆新法、皆報罷、○范鎭以數議新法、及嘗薦蘇軾孔文仲罷、乞致仕、(【數】音朔、下同、)陳升之罷、○韓絳王安石、同平章事、(安石當國、斥其不附己者、一時排斥新法諸賢、不使之外任則貶之海隅、而用韓絳並相、則同惡相濟矣、)○立保甲法、(十家爲保、五十家爲大保、十大保爲都保、選衆所服者二人、爲都保正副、凡保丁聽自置弓箭習武藝、)○曾布爲中書檢正、○更科擧法、罷詩賦明經諸科、以經義論策試進士、(【更】音庚、【論】去聲、)○
司馬光、先自學士除樞副、力辭不拜、數言新法之害、上喻安石曰、聞三不足之說否、曰、不聞、上曰、外人云、朝廷以爲天變不足畏、人言不足恤、祖宗法不足
守、昨學士院進館職策問、專指此三事、策問光所爲也、光屢請外、得永興、移許州、上言、臣之不才、最出羣臣之下、先見不如呂誨、公直不如范純仁程顥、敢言
不如蘇軾孔文仲、勇決不如
<pb:KR2b0041_MJSY_006-073a>
范鎭、屢請判西京畱司御史臺、至是得請、後四任提擧嵩山崇福宮、(【請外】光與安石不合、故屢請出補外官、【永興】宋名陝西安西府、曰永興軍京兆郡、【移許】光初出如永興、本路靑苗助役得免、後移知許州、不赴、【上言】之上上聲、【屢請】不從判西京之請、【得請】得判西京、故居洛十五年、)○歐陽脩先知靑州、以擅止給散靑苗錢、徙知蔡州、至是乞致仕、○富弼先知亳州、坐格靑苗法、徙知汝州、(【先知】之知、宋鑒作制、下同、【格】音各、)○中丞楊繪、裏行劉摯、以議新法罷、○罷差役、行募役法、(【差役】不驗田粮差人充役、【募役法】令人戶等第輸免役錢、募人充役、)○立大學三舍法、(初入學、爲外舍不限員、外舍升內舍、二百員、內舍升上舍、一百員、)○行市易法、(於京師置市易務、先支官錢收貨、在閒遇有客商物貨、出賣不行、願賣入官、許至務投賣、如願折換官物者、亦聽之、)○行保馬法、(宋史、凡五路義保願養馬者、凡一匹、官給馬或與直、歲閱肥瘠、死病者補償、○宋鑒、煕寧五年、詔開封府界、諸縣保甲、願養馬者聽、)○頒方田均稅法、(東西南北各千步、當四十一頃六十七畝、一百六十步爲一方、歲以九月令使分地、計量驗地、肥瘠、分爲五等、均足稅數、)○置煕河路、以王韶爲經略安撫等使、先是、韶上平戎策、謂欲平西夏、當復河湟、今古渭之西、煕河蘭鄯、皆漢隴西等郡、吐蕃唃厮囉一族、國其閒、
<pb:KR2b0041_MJSY_006-074a>
宜倂有之、以絕夏人右臂、安石以爲奇謀、始開煕河之役、韶克河洮岷疊宕等州、又據靑唐咽喉之地、邊堠益斥、役兵之死亡甚多、(【煕河路】屬鞏昌、卽臨洮府、【上】上聲、【復】音伏、【河湟】水出蘭州大小楡谷、東入于河、【古渭】皇祐中以渭州地置古渭察、卽隴西郡、【蘭】州屬鞏昌、卽金城郡、【鄯】音善、州屬鞏昌、【唃厮囉】唃音恪、色囉蕃族首領名、【以絕云云】言若得煕河等處、如絕西夏人右臂、【河洮】卽煕河路、【岷】音泯平聲、屬鞏昌、今西和州、【宕】音唐去聲、屬順元、今渠州、【靑唐】鄯州、又名靑唐、【咽喉之地】要害之地、如咽喉、【堠】音后、封土表界曰堠、十里一置、五里一堠、)○中書檢正章惇、察訪湖北、始議經制南北江蠻辰州、南北江乃古錦州之地、接施黔䍧柯、命章惇措置、惇言、招諭梅山蠻徭、令作省戶、皆歡迎、其實殺戮、浮屍蔽江、(【惇】音敦、【察訪云云】惇爲中書檢正、而承命察訪湖北、【經制江蠻】方始建議、經略制御南北江之蠻夷、【辰】州屬湖廣、【施】州屬川南、【䍧柯】郡屬川南、今珍州、【徭】音遙、南夷別種曰徭、【省戶】歸附之民、減省戶口、)○置詩書周禮三經義局、安石提擧、呂惠卿及安石子雱等爲檢討、(【雱】音滂、)○煕寧七年、天久不雨、河東北陝西流民、皆流入京城、而京城外饑民尤多、監安上門鄭俠、畫爲圖、上書曰、陛下南征北伐、
<pb:KR2b0041_MJSY_006-075a>
皆
以勝捷之勢、作圖來上、無一人以天下憂苦、妻子不相保、遷移困頓、遑遑不給之狀、爲圖而獻者、安上門逐日所見、百不及一、亦可流涕、況千萬里外哉、時以旱
故求直言、言者皆咎新法、上疑欲罷之、安石不悅求去、除知江寧府、安石薦韓絳、代己爲相、呂惠卿爲參政、時號絳爲傳法沙門、惠卿爲護法善神、惠卿建議、免
役出錢不均、出於簿書之不善、行手實法、惠卿旣得勢、恐安石復入、遂逆閉其途、出安石私書、有勿令上知之語、凡可以害安石者、無所不用其智、又數與絳忤、
絳乘閒白上、復相安石、安石罷不一年再入、聞命不辭、自金陵七日至闕下、後數月、絳與惠卿相繼罷、(【監安上門】汴州城門、【上書】之上上聲、下同、【百不及一】百中無一、【江寧府】屬江東、卽金陵、【己】音紀、【手實法】令人戶具丁口田宅之實、如有隱落、許以其三之一、付吿獲者充賞、【逆】求至而迎乏曰逆、【閒】如字、)○行戶馬法、(見前保馬法也、)○判相州韓琦薨、琦天資忠厚、能斷大
<pb:KR2b0041_MJSY_006-076a>
事、治平閒爲首相、政事問集賢、典故問東廳、文學問西廳、大事則自決之矣、出判相州、初言靑苗不便、朝廷不從、卽命散給曰、藩臣之體當如是、在鄕郡八年而終、御製碑曰、兩朝顧命定策元勛之碑、(【集賢】次相曾公亮、【東廳】參政趙槩、【西廳】參政歐陽脩、【鄕郡】琦本相州人、而判相州、故曰鄕郡、【兩朝云云】承仁宗英宗遺命、而有策立天子之元勛、)○
命韓縝如河東割地、先是、遼使屢至言、河東沿邊增修戍壘、起舖舍侵入彼國蔚應朔州界、乞行毀撤別立界至、蓋遼人見朝廷招高麗、建煕河、西山植楡柳、創保
甲、築河北城池、創都作院、降弓刀新樣、置界北三十七將、疑有復燕之意、故以爭地界爲名、觀朝廷所以應、安石斷之曰、將欲取之、必姑與之、東西失地七百里、(【縝】音軫、【割地】割地與遼、【西山】在鞏昌襄武縣、【都作院】修兵器所、【三十七將】名號未詳、【復】音伏、【斷】音端去聲、【將欲】之將音漿、)○安石再相二年、屢謝病、子雱死、求去尤力、上益厭其所爲、出判江寧府、遂不復用、自安石用事、
<pb:KR2b0041_MJSY_006-077a>
口
談先王、而專行管商之政、知上有富强之志、思所以濟其欲、謂立法、當用小人、而後以君子守之、不悟其無是理也、天下騷然、而國未嘗富、邊鄙生事、徒多喪
敗、而國未嘗强、西鄙自治平末种諤取綏州、夏人卽欲興兵報復、夏主諒祚卒、子秉常立、大入寇、安石雖用王韶取煕河之策、徒構怨西蕃、致鬼章等屢爲寇患、初
不能以此制西夏、所用沈起劉彝、又生釁南方、交趾李日遵卒、子乾德立、起彝相繼知桂州、集土丁爲保甲、於海濱集舟師、敎水戰、禁止州縣與交人貿易、交人大
擧入寇、圍邕州、陷欽廉、聲言、中國作靑苗助役法以困民、出兵相救、安石怒、遣趙卨等討之、官軍死者十六、兵禍訖安石之去而未已、吳充王珪繼安石爲相、充
先在政府、數言政事非便、旣代安石、蔡確鄧潤甫等共攻之、不能去、(【管商】管仲商鞅、【報復】<pb:KR2b0041_MJSY_006-078a>之復音伏、【鬼章】西蕃大酋、【交人】交趾人、【邕欽廉】三州屬海南、【卨】音薛、【十六】十中死六、【數】音朔、【確】苦角切、)○
元豐元年、知湖州蘇軾、安置黃州、先是、中丞李定言、軾自煕寧以來、怨謗君父、舒亶亦言、軾議時事、陛下發錢、本以業貧民、則曰、贏得兒童語音好、一年强
半在城中、明法以課試羣吏、則曰、讀書萬卷不讀律、致君堯舜終無術、興水利則曰、東海若知明主意、應敎斥鹵變桑田、謹鹽禁則曰、豈是聞韶解忘味、邇來三月
食無鹽、其他觸物卽事、無不以譏謗爲主、乃追軾繫御史獄、詔定與張璪推治、王珪言、軾有不臣意、擧軾檜詩、根到九泉無曲處、世閒惟有蟄龍知、陛下飛龍御
天、而軾彼求之地下之蟄龍、非不臣而何、上曰、彼自詠檜、何預朕事、上本無意罪軾、吳充王安禮皆勸上容之、獄成而有是命、弟轍亦坐救軾而貶、坐軾詩案黜罰
者、張方平司馬光以下二十二人、上實
<pb:KR2b0041_MJSY_006-079a>
憐軾、尋移汝州、且復用矣、爲蔡確張璪等所沮、(【湖州】屬江浙、卽吳興、【黃州】屬淮西、【業】賑恤之也、【强半】大半也、【明法】唐制有明法、【律】法律之書、【鹵】音魯、醎地也、東方曰斥、西方曰鹵、【璪】音早、【推】音吹、【治】平聲、【檜】木名、柏葉松身、【有是命】蘇軾獄詞已成、始有寬容之命、【二十二人】姓名未詳、【爲蔡】之爲去聲、)○
吳充罷、踰月而卒、○元豐元年、大正官名、元豐五年、官制成、改平章事爲左右僕射、以王珪蔡確爲之、參知政事爲門下中書侍郞、章惇張璪爲之、置尙書左右
丞、蒲宗孟王安禮爲之、以三省統領百職、中書取旨、門下覆奏、尙書施行、珪爲相、人謂之三旨宰相、凡事惟曰取聖旨、得聖旨則曰領聖旨、退書之則曰奏聖旨而
已、上厭之、確謂珪曰、上久欲取靈武、公能任責、則相位可保也、珪喜如其言命內侍李憲等、分道伐夏國、攻靈州、不克、士卒死、及凍餒者十五六、憲上再擧之
議、徐禧又議築永樂新城、夏人大擧攻城、城陷、禧等蕃漢官、及諸軍死者萬三千、上聞奏慟哭、(【門下<pb:KR2b0041_MJSY_006-080a>中書侍郞】門下省參政爲門下侍郞、中書省參政爲中書侍郞、【三省】中書、門下、尙書、【十五六】十損五六、【憲上】之上上聲、【樂】音洛、【新城】在銀州東南二十五里、)○富弼上遺表、言、忠諫杜絕、諂諛日進、興利之臣、爲國斂怨、又言、西事大可憂、望畱聖念、弼早有公輔之望、名聞夷狄、遼使每至、必問其出處安否、忠義之性、老而彌篤、家居一紀、斯須不忘朝廷、至是薨、(【上】上聲、【爲】去聲、下同、【公輔之望】守輔聲望、【處】音杵、【一紀】十二年曰紀、)○
宰相同對、上有無人才之歎、蒲宗孟曰、人才半爲司馬光邪說所壞、上不語、視宗孟久之曰、蒲宗孟、乃不取司馬光邪、宗孟尋罷、司馬光資治通鑒成、上卽位之
初、已嘗御製序、至元豐七年書始上、初官制將行、上欲取新舊人兩用之、曰御史大夫非司馬光不可、蔡確曰、國是方定、願少遲之、旣而上有疾、又曰、來春建
儲、當以司馬光呂公著爲師保、公著夷簡子也、上在位十八年、改元者二、曰煕寧、元豐、厲精求治、日昃不暇食、平
<pb:KR2b0041_MJSY_006-081a>
生
不御畋游、不治宮室、惟勤惟儉、將以大有爲也、奈何煕寧以來誤於安石、元豐以後用事者、終始皆安石之黨、竟爲天下患、憤北狄倔强、慨然有恢復幽燕之志、欲
先取靈夏滅西羌、乃圖北伐、及安南失律、喟然歎赤子無罪而死、永樂之敗、益知用兵之難、始息念征伐、卒無一事如意崩、午三十八、皇太子立、是爲哲宗皇帝、(【乃不】之乃汝也、【邪】音耶、【始上】之上上聲、【將】音漿、下同、【國是】國家公論、【不治】之治平聲、【復】音伏、【失律】沈起劉彝激變交人、【皇太子】神宗第六子、<pb:KR2b0041_MJSY_006-082a>)

{光退而思之、不得其說ハ、司馬光未ダ王安石ノ人ト爲リヲ悉クサズ、故ニ其說ヲ得ザルナリ。
制置三司條例司ハ、三司ハ、鹽鐵度支戶部ナリ、三司ノ條例ヲ制置シ、邦計ヲ經畫スルヲ掌ル、陳升之王安石ニ命ジ之ヲ領セシム。
周
置泉府之官ハ、周禮ニ、泉府ノ官、市ノ征布ヲ以テ、市ノ售レザル貨ノ、民用ニ滯スル者ヲ斂メ、其價ヲ以テ之ヲ買フヲ掌ル、征布ハ、卽チ廛人斂ムル所ノ布ニ
シテ、並ニ泉府ニ入レテ之ヲ藏ス、市ノ售レザル貨ヲ斂ムルハ、商ニ便ニスル所以ニシテ、其賤ヲ以テノ故ニ買フニ非ズ、而シテ其物ヲ揭ゲ書シテ、以テ急ニ求
ムル者アレバ、之ヲ賣ルナリ、其貴ヲ以ノ故ニ之ヲ賣ルニ非ズ、是法本ト民ヲ濟フ爲ニ設ク、王安石假託シテ、以テ利ヲ收メント欲スルナリ。
先是治平中邵雍云云ハ、通鑒輯覽評曰、古稱ス、賢ヲ立ツル方ナシト、之ヲ用ル所以ヲ顧ミルノミ地氣北南遷移スル、治亂ニ關スルアリト謂フニ至リテハ、最モ信ズルニ足ラズ、邵雍術數ニ精シ、或ハ杜鵑ヲ假リテ、以テ寓言スル歟。
鞭箠ノ箠、之累反、音棰、注誤ル。
時人有生老病死苦之喩ハ、佛經法華普門品ニ、生老病死苦ノ語アリ、時人之ヲ以テ喩トナス。
行
預買法云云ハ、貨物ヲ融通スル爲ニ、官預メ之ヲ買フ、凡ソ紬絹ノ類、民閒餘アリテ售レザル所ノ物ハ、官之ヲ買ヒ、異時其物足ラザルヲ俟テ、平價ヲ以テ之ヲ
賣ル、令諸路預給錢和買紬絹ハ、春ニ方リテ庫錢ヲ給シ、民ニ貸シテ、夏秋ニ至テ、絹ヲ宮ニ輸サシメテ、預メ紬絹ヲ買フヲ謂フ、官ト民ト相和シテ買賣ス、故
ニ和買ト謂フ。
中丞呂公著ハ、御史中丞ナリ。
以繳定詞頭罷ハ、繳、之若反、音灼、絲繩ヲ弋ニ繫ギテ鳥ヲ射ルナリ、俗ニいぐるみト云、鳥ヲ繳スル如ク、封緘スルヲ謂フ、李定ノ裏行ニ除スル詞命ヲ封還スルナリ。
謝景溫爲御史知雜、景溫ハ、王安石ノ姻家ナリ、安石外議紛紛タルヲ以テ之ヲ爲ス。
直史館蘇軾及ビ鄧綰上書言二條、當ニ後ノ歐陽脩先知靑州條ノ上ニ入ルベシ。
鄧綰云云注、免役以下解シ難シ、蓋混亂セシナラン、當ニ免役、據㆓家貲高下㆒、各出㆑錢雇㆑人充㆑役、謂㆓之助役錢㆒、檢正、煕寧三年置㆓中書檢正司㆒、官掌㆓中書庶務㆒ニ作ルベシ。
昨學士院進館職策問、館職ハ直學士ヲ謂フ。
屢請判西京畱司御史臺ハ、宋洛陽ヲ以テ西京ト爲ス、宋史職官志ニ、畱司御史臺ハ、臺事ヲ管句ス、モト判臺ト曰フトアリ、司馬光病ヲ以テ閒職ヲ乞フナリ、後四任ハ、宋制ニ、三年ヲ一任ト爲シ、相交替スルナリ、光四タビ任ゼラルルヲ得、故ニ洛ニ居ル十五年ナリ。
行保馬法ハ、先ヅ開封府諸縣ニ於テ三千匹ヲ給シ、陜西五路ニ五千匹ヲ給ス。
頒方田云云、注七畝ハ當ニ六畝ニ作ルベシ。
置煕河路注、古渭察ハ當ニ古渭砦ニ作ルベシ。
監安上門鄭俠畫爲圖ハ、窮民ノ狀ヲ圖スルナリ。
安石薦韓絳代己爲相ハ、煕寧三年、韓絳ヲ以テ同平章事ト爲ス、尋デ罷メラレ、鄧州ニ知タリ、是ニ至テ復タ同平章事ト爲ス。
惠卿既得勢恐安石復入ハ、初メ惠卿、安石ニ迎合シ、新法ヲ建ツ、故ニ安石力メテ援引シ、驟カニ執政ニ至ル、惠卿既ニ志ヲ得テ、安石ノ復タ用ヒラルルヲ忌ムナリ。
自金陵七日至闕下ハ、安石、惠卿ノ己ヲ忌ムヲ知ル、故ニ道ヲ倍シテ至リ、遂ニ惠卿ヲ黜ク。
行戶馬法ハ、卽チ保馬法ナリ、是ニ於テ之ヲ河北ニ行フ。
政事問集賢云云、政事ハ當ニ政令ニ作ルベシ、事ノ政令ニ屬スルハ集賢ニ問ヒ、典故ニ屬スルハ東廳ニ問ヒ、文學ニ屬スルハ西廳ニ問フヲ謂フ。
起舖舍ハ、商賈ノ肆店ナリ。
西山植楡柳ハ、其成長シテ、以テ虜騎ヲ拒グ爲ニ之ヲ植ウ。
元豐元年知湖州蘇軾云云、元年ハ當ニ二年ニ作ルベシ。
本以業貧民ハ、錢ヲ發シ、貧民ヲ賑恤シテ、以テ作業ノ資トナスナリ。
贏得兒童語音好云云ハ、此詩、靑苗助役ノ不便ヲ譏ルナリ、百姓多ク城中ニ於テ浮費ス、而テ莊家ノ子弟、此ヲ以テ常ニ城中ニ在リ、但城中ノ語音ヲ學ビ得ルノミト言フナリ。
獄成而有是命、是命ハ上文ノ安置黃州ヲ指ス、李定等、蘇軾ノ時事ヲ議ルヲ以テ、必之ヲ死ニ寘カント欲ス、獄詞已ニ成ル、神宗軾ヲ憐ミ、黃州團練副使ニ貶シテ、安置スルナリ。
坐軾詩案黜罰者云云ハ、李定等、軾ノ詩ヲ案驗シ、因テ其往來スル所ノ文字書簡ヲ索メテ、遂ニ二十二人ヲ以テ軾ノ黨ト爲シ、其罪ヲ構成ス。
二十二人ハ、張方平、李淸臣、司馬光、范鎭、錢藻、陳襄、劉攽、李常、孫覺、曾鞏、王攽、劉摯、王廷堅、戚秉道、吳琯、盛僑、王侁、王鞏、王安禮、周班、杜子方、顏復ナリ。
元豐元年大正官名ハ、元年當ニ三年ニ作ルベシ。
弼早有公輔之望ハ、當ニ三公トナリ、天子ヲ輔弼スベキノ名望アルヲ謂フ。
宰相同對ハ、同ジク召シ對スルナリ。
上
不語視宗孟云云ハ、視上ニ直字ヲ如フベシ、直視ハ、視テ移ラザルヲ謂フ、怪ミテ視ツムルナリ、蒲宗孟ハ王安石ノ黨ナリ、本傳曰、上曰、蒲宗孟、乃チ司馬光
ヲ取ラザルカ、未ダ別事ヲ論ゼズ、只樞密ヲ辭スル一節、朕位ニ卽クヨリ以來、唯此一人ヲ見ル、他人ハ則チ之ニ迫テ去ラシムト雖モ、亦肯セズト、宗孟慙懼シ
テ、以テ容ヲ爲ス無シトアリ、乃ハ、すなはちナリ。
蔡確曰、國是方定ハ、蔡確、國是ニ託シテ司馬光ヲ沮ムナリ、國是ハ、擧國ノ公ニ是トスル所ナリ、劉向新序ニ、楚莊王、孫叔敖ニ謂テ曰、願クハ相國、諸侯士大夫ト共ニ國是ヲ定メヨトアリ、是レ國是二字ノ出處ナリ。
及安南失律、律ハ軍法ナリ、易ニ、師出スニ律ヲ以テストアリ、失律ハ、宋軍交趾人ニ敗ラルルヲ謂フ。}


十八史略卷之六終
